\c 61
\s Umkhuleko wokucela ukuvikelwa
\d Kumqondisi wokuhlabelela. Ngamachacho. EsikaDavida
\p
\v 1 Zwana, Nkulunkulu, ukukhala kwami, ulalele umkhuleko wami\x + Hlab. 55.1,2.\x*.
\p
\v 2 Ngisemkhawulweni womhlaba ngizakhala kuwe, inhliziyo yami isiphela amandla; ngikhokhelela edwaleni eliphakemeyo kulami\x + Hlab. 77.3.\x*.
\v 3 Ngoba ubuyisiphephelo sami\x + Hlab. 62.7,8. Hlab. 14.6.\x*, inqaba eqinileyo kuso isitha\x + Zaga 18.10.\x*.
\v 4 Ngizahlala ethenteni lakho kuze kube nininini\x + Hlab. 15.1. Hlab. 27.4.\x*, ngiphephele kungubudo yempiko zakho. \w Sela\w**\x + Ruthe 2.12.\x*.
\v 5 Ngoba wena, Nkulunkulu, uzwile izifungo zami, wa\add ngi\add*nika ilifa labesaba ibizo lakho.
\v 6 Uzakwengeza\x + Hlab. 21.4.\x* izinsuku ezinsukwini zenkosi\x + Hlab. 63.11. Hlab. 84.9.\x*; iminyaka yayo izakuba njengesizukulwana lesizukulwana.
\v 7 Kayihlale phambi kukaNkulunkulu kuze kube nininini; umise umusa leqiniso, ukuze kuyilondoloze\x + Hlab. 40.11.\x*.
\p
\v 8 Ngalokho ngizahlabela indumiso ebizweni lakho kuze kube nininini, ukuze ngigcwalise izifungo zami insuku ngensuku\x + Hlab. 50.14.\x*.