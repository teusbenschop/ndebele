\c 19
\s Ukuhlanjululwa kwalabo abangahlambulukanga
\p
\v 1 IN\nd kosi\nd* yasikhuluma kuMozisi lakuAroni isithi:
\v 2 Lesi yisimiso somlayo iN\nd kosi\nd* esimisileyo isithi: Tshono ebantwaneni bakoIsrayeli ukuthi balethe kini ithokazi elibomvu elipheleleyo okungelasici kulo, okungazange kufakwe ijogwe kulo\x + Dute. 21.3. 1 Sam. 6.7.\x*;
\v 3 njalo lilinike uEleyazare umpristi, alikhuphele-ke ngaphandle kwenkamba, libe selihlatshwa phambi kwakhe\x + Levi 4.12. Heb. 13.11.\x*.
\v 4 Njalo uEleyazare uzathatha okwegazi lalo ngomunwe wakhe, afafaze kasikhombisa okwegazi lalo maqondana laphambi kwethente lenhlangano\x + Levi 4.6,17; 16.14,19. Heb. 9.13.\x*.
\v 5 Lethokazi litshiswe phambi kwamehlo akhe; kutshiswe isikhumba salo lenyama yalo legazi lalo kanye lomswane walo\x + Eks. 29.14. Levi 4.11,12.\x*.
\v 6 Umpristi uzathatha-ke isigodo somsedari, \w lehisope\w**, lokubomvu, akuphose phakathi kokutsha kwethokazi\x + Levi 14.4,6,49.\x*.
\v 7 Umpristi usezahlamba izembatho zakhe, ageze umzimba wakhe emanzini, emva kwalokho angene enkambeni, njalo umpristi abe ngongcolileyo kuze kuhlwe\x + 19.8,10. Levi 11.25; 15.5.\x*.
\v 8 Lolitshisileyo uzahlamba izembatho zakhe emanzini, ageze umzimba wakhe emanzini, abe ngongcolileyo kuze kuhlwe\x + 19.5.\x*.
\v 9 Lendoda ehlambulukileyo izabutha umlotha wethokazi, iwubeke ngaphandle kwenkamba\x + Heb. 9.13.\x* endaweni ehlambulukileyo\x + Levi 4.12; 6.11; 10.14.\x*, ukuze ugcinelwe inhlangano yabantwana bakoIsrayeli, kube ngamanzi okwehlukanisa; kuyikuhlanjululwa kwesono\x + 19.13,20,21. Nani 31.23.\x*.
\v 10 Lobutha umlotha wethokazi uzahlamba izembatho zakhe, abe ngongcolileyo kuze kuhlwe; njalo kuzakuba yisimiso esilaphakade ebantwaneni bakoIsrayeli lowemzini ohlala njengowezizwe phakathi kwabo.
\p
\v 11 Othinta isidumbu saloba nguwuphi umuntu uzakuba ngongcolileyo insuku eziyisikhombisa\x + 19.16. Levi 21.1. Nani 5.2; 9.6,10. 19.22. Hag. 2.13.\x*.
\v 12 Uzazihlambulula ngawo ngosuku lwesithathu langosuku lwesikhombisa uzahlambuluka; kodwa uba engazihlambululi ngosuku lwesithathu, khona ngosuku lwesikhombisa kayikuhlambuluka\x + 31.19.\x*.
\v 13 Loba ngubani othinta ofileyo, isidumbu somuntu osefile, angazihlambululi, ungcolisa ithabhanekele leN\nd kosi\nd*\x + 19.20. Levi 15.31.\x*; lowomphefumulo uzaqunywa usuke koIsrayeli, ngoba amanzi okwehlukanisa engafafazwanga phezu kwakhe; uzakuba ngongcolileyo\x + Levi 7.20.\x*, lokungcola kwakhe kusekuye\x + Levi 7.20.\x*.
\v 14 Lo ngumlayo womuntu nxa efela ethenteni. Konke okungena ethenteni lakho konke okusethenteni kuzakuba ngokungcolileyo insuku eziyisikhombisa.
\v 15 Njalo yonke imbiza evulekileyo engelasisibekelo esibotshelwe phezulu kwayo ingcolile\x + Levi 11.32. Nani 31.20.\x*.
\v 16 Laye wonke othinta umuntu obuleweyo ngenkemba, endle, loba ofileyo, loba ithambo lomuntu, loba ingcwaba, uzakuba ngongcolileyo insuku eziyisikhombisa\x + 19.11.\x*.
\v 17 Ngongcolileyo bazathatha okomlotha walokho okwatshiswayo kokuhlanjululwa kwesono, njalo kuzafakwa phezu kwakho amanzi aphilayo esitsheni\x + 19.6,9.\x*.
\v 18 Lendoda ehlambulukileyo izathatha \w ihisope\w**, iyigxamuze emanzini, ifafaze phezu kwethente, laphezu kwempahla yonke, laphezu kwabantu ababelapho, laphezu kowathinta ithambo, loba obuleweyo, loba ofileyo, loba ingcwaba\x + Eks. 12.22.\x*.
\v 19 Lohlambulukileyo uzafafaza ongcolileyo ngosuku lwesithathu langosuku lwesikhombisa\x + 19.12.\x*, njalo uzamhlambulula ngosuku lwesikhombisa\x + Levi 14.9.\x*; awatshe izembatho zakhe, ageze emanzini, ahlambuluke kusihlwa\x + Levi 15.5.\x*.
\v 20 Kodwa indoda engcolileyo, ingazihlambululi, lowomuntu uzaqunywa asuke phakathi kwebandla, ngoba engcolise indlu engcwele yeN\nd kosi\nd*; amanzi okwehlukanisa kawafafazwanga phezu kwakhe, ungcolile\x + 19.13.\x*.
\v 21 Njalo kuzakuba yisimiso esilaphakade kubo, ukuthi lowo ofafaza amanzi okwehlukanisa uzahlamba izembatho zakhe; lalowo othinta amanzi okwehlukanisa uzakuba ngongcolileyo kuze kuhlwe.
\v 22 Njalo konke akuthintayo ongcolileyo kuzakuba ngokungcolileyo; lomuntu okuthintayo uzakuba ngongcolileyo kuze kuhlwe\x + Hag. 2.13.\x*.