\c 17
\s Induku kaAroni
\p
\v 1 IN\nd kosi\nd* yasikhuluma kuMozisi isithi:
\v 2 Tshono kubantwana bakoIsrayeli, njalo uthathe induku kulowo lalowo wabo, ngokwendlu kayise, kuzo zonke iziphathamandla zabo, ngokwezindlu zaboyise, induku ezilitshumi lambili. Bhala ibizo laleyo laleyondoda endukwini yayo,
\v 3 ubhale ibizo likaAroni endukwini kaLevi. Ngoba induku eyodwa izakuba ngeyenhloko yendlu yaboyise.
\v 4 Njalo uzazibeka ethenteni lenhlangano phambi kobufakazi, lapho engizahlangana lawe khona\x + Eks. 25.22.\x*.
\v 5 Kuzakuthi-ke induku yendoda engizayikhetha izahluma\x + 16.5.\x*; njalo ngizathulisa kusuke kimi ukusola kwabantwana bakoIsrayeli, abalisola ngakho\x + 16.11.\x*.
\p
\v 6 UMozisi wasekhuluma ebantwaneni bakoIsrayeli; zonke-ke iziphathamandla zabo zamnika izinduku, yabanye kuleso lalesosiphathamandla, njengezindlu zaboyise, induku ezilitshumi lambili; lenduku kaAroni yayiphakathi kwenduku zazo.
\v 7 UMozisi wasezibeka induku phambi kweN\nd kosi\nd* ethenteni lobufakazi\x + 16.8. Eks. 38.21. Nani 18.2. 2 Lan. 24.6. Seb. 7.44.\x*.
\v 8 Kwasekusithi kusisa uMozisi wangena ethenteni lobufakazi, khangela-ke, induku kaAroni eyendlu kaLevi yayihlumile, yakhupha amahlumela, yakhahlela impoko, yathela \w ama-alimondi\w**.
\v 9 UMozisi wasezikhuphela phandle zonke induku zivela phambi kweN\nd kosi\nd*, kubo bonke abantwana bakoIsrayeli; basebekhangela, bathatha ngulowo lalowo induku yakhe.
\p
\v 10 IN\nd kosi\nd* yasisithi kuMozisi: Buyisela induku kaAroni phambi kobufakazi\x + Heb. 9.4.\x*, igcinwe\x + 3.7; 18.3,4,5; 19.9.\x*, ibe yisibonakaliso kwabahlamukayo\x + 16.38.\x*, ukuze ususe ukusola kwabo kimi, ukuze bangafi\x + 17.5.\x*.
\v 11 UMozisi wasesenza; njengalokho iN\nd kosi\nd* yamlaya, wenza njalo.
\v 12 Abantwana bakoIsrayeli basebekhuluma kuMozisi besithi: Khangela, siyafa, siyabhubha, sonke siyabhubha!
\v 13 Wonke osondela lokusondela ethabhanekeleni leN\nd kosi\nd* uzakufa. Sizaphela ngokufa yini?\x + 1.51; 3.10,38; 18.4,7,22.\x*
