\c 13
\s UAmnoni loTamari
\p
\v 1 Kwasekusithi emva kwalokho uAbisalomu indodana kaDavida wayelodadewabo omuhle\x + 3.2,3.\x*, obizo lakhe lalinguTamari\x + 1 Lan. 3.9.\x*; uAmnoni indodana kaDavida wasemthanda.
\v 2 UAmnoni wasehlupheka kakhulu waze wagula ngenxa kaTamari udadewabo; ngoba wayeyintombi emsulwa, kwasekusiba nzima emehlweni kaAmnoni ukwenza ulutho kuye.
\v 3 Kodwa uAmnoni wayelomngane, obizo lakhe lalinguJonadabi indodana kaShimeya umfowabo kaDavida; njalo uJonadabi wayengumuntu olobuqili kakhulu.
\v 4 Wasesithi kuye: Kungani wena, indodana yenkosi, ucaka kangaka ukusa ngokusa? Ungengitshele yini? UAmnoni wasesithi kuye: Ngiyamthanda uTamari udadewabo kaAbisalomu umfowethu.
\v 5 UJonadabi wasesithi kuye: Lala embhedeni wakho, uzitshaye ogulayo; lapho uyihlo efika ukukubona, uzakuthi kuye: Ake kuze uTamari udadewethu, anginike ukudla, akulungise ukudla phambi kwamehlo ami, ukuze ngikubone, ngidle esandleni sakhe.
\p
\v 6 Waselala phansi uAmnoni, wazitshaya ogulayo; lapho inkosi ifika ukuzambona, uAmnoni wathi enkosini: Ake kuze uTamari udadewethu, enze amaqebelengwana amabili phambi kwamehlo ami ukuthi ngidle esandleni sakhe\x + Gen. 18.6.\x*.
\v 7 UDavida wasethumela endlini kuTamari esithi: Yana khathesi endlini yomfowenu uAmnoni, umenzele ukudla.
\v 8 Ngakho uTamari waya endlini kaAmnoni umfowabo, owayelele phansi. Wathatha inhlama, wayixova, wenza amaqebelengwana phambi kwamehlo akhe, wapheka amaqebelengwana.
\p
\v 9 Wasethatha ipani, wa\add wa\add*thulula phambi kwakhe, kodwa wala ukudla; uAmnoni wasesithi: Khupha wonke umuntu kimi. Basebephuma, wonke umuntu kuye\x + Gen. 45.1.\x*.
\v 10 UAmnoni wasesithi kuTamari: Letha ukudla ekamelweni ukuze ngidle esandleni sakho. UTamari wasethatha amaqebelengwana ayewenzile, wawangenisa ekamelweni kuAmnoni umnewabo.
\v 11 Lapho ewasondeza kuye ukuthi adle, wambamba, wathi kuye: Woza ulale lami, dadewethu.
\v 12 Wasesithi kuye: Hatshi mnewethu, ungangibhinyi, ngoba okunje kakwenziwa koIsrayeli\x + Levi 18.9,11. 20.17.\x*, ungenzi lobubuwula\x + Hlu. 19.23.\x*.
\v 13 Mina-ke ngingalisa ngaphi ihlazo lami? Lawe uzakuba njengomunye weziphukuphuku koIsrayeli\x + 3.33.\x*. Ngalokho-ke, ake ukhulume lenkosi, ngoba kayiyikungigodla kuwe.
\v 14 Kodwa kafunanga ukulalela ilizwi lakhe; kodwa elamandla kulaye, wambhinya walala laye\x + Dute. 22,25.\x*.
\p
\v 15 UAmnoni wasemzonda ngenzondo enkulu kakhulu; ngoba inzondo amzonda ngayo yayinkulu kulothando ayemthande ngalo. UAmnoni wasesithi kuye: Vuka uhambe.
\v 16 Yena wasesithi kuye: Kakulazizatho; lobububi bokungixotsha bukhulu okwedlula obunye obenze kimi. Kodwa kafunanga ukumlalela\x + Jer. 3.8.\x*.
\v 17 Wasebiza inceku yakhe eyayisebenza kuye, wathi: Umkhuphele phandle lo khathesi asuke kimi, unxibe umnyango emva kwakhe\x + Hlu. 3.23.\x*.
\v 18 Njalo wayegqoke isigqoko esilemibalabala, ngoba amadodakazi enkosi ayizintombi ezimsulwa ayegqoka izigqoko ezinjalo\x + Gen. 37.3. Hlu. 5.30. Hlab. 45.14.\x*. Inceku yasimkhuphela phandle, yanxiba umnyango emva kwakhe\x + Hlu. 3.23.\x*.
\v 19 UTamari wasezithela ngomlotha ekhanda, wadabula isigqoko sakhe esilemibalabala ayesigqokile\x + Josh. 7.6.\x*, wathwala imikhono ekhanda\f + \fk wathwala imikhono ekhanda: \fl Heb. \fqa wabeka isandla sakhe ekhanda lakhe\f*, wahamba, ehamba ekhala\x + Jer. 2.37.\x*.
\v 20 UAbisalomu umnewabo wasesithi kuye: UAminoni umnewenu kade elawe yini? Ngakho-ke, thula, dadewethu, ungumnewenu; ungabeki inhliziyo yakho kulindaba. Ngakho uTamari wahlala eyedwa endlini kaAbisalomu umnewabo.
\p
\v 21 Inkosi uDavida isizwile zonke lezizinto yathukuthela kakhulu.
\v 22 UAbisalomu kakhulumanga loAmnoni okuhle kumbe okubi, ngoba uAbisalomu wamzonda uAmnoni, ngenxa yokuthi wayebhinye uTamari udadewabo\x + Gen. 24.50. 31.24.\x*.
\s UAbisalomu ubulala uAmnoni, abesebaleka
\p
\v 23 Kwasekusithi emva kweminyaka emibili epheleleyo uAbisalomu wayelabagundi \add bezimvu\add* eBhali-Hazori eliseceleni kweEfrayimi\x + Gen. 31.19. 38.12,13. 1 Sam. 25.4,36.\x*; uAbisalomu wasenxusa wonke amadodana enkosi.
\v 24 UAbisalomu wasesiza enkosini wathi: Khangela khathesi, inceku yakho ilabagundi; inkosi ake ihambe lenceku zayo lenceku yakho.
\v 25 Kodwa inkosi yathi kuAbisalomu: Hatshi, ndodana yami, ake singahambi sonke, hlezi sibe ngumthwalo kuwe. Wayibamba ngamandla kodwa kayivumanga ukuhamba, kodwa yambusisa\x + 13.27. 2 Kho. 5.23. Gen. 19.3. 33.11.\x*.
\v 26 UAbisalomu wasesithi: Uba kungenjalo, ake ahambe lathi uAmnoni umfowethu. Inkosi yasisithi kuye: Uzahambelani lawe?
\v 27 UAbisalomu eseyicindezele, yabayekela oAmnoni lawo wonke amadodana enkosi ahamba laye.
\p
\v 28 UAbisalomu waselaya inceku zakhe esithi: Khangelani-ke, nxa inhliziyo kaAmnoni isithokoza ngewayini, lapho ngisithi kini: Tshayani uAmnoni, beselimbulala; lingesabi; angithi ngoba mina ngililayile? Qinani, libe ngamaqhawe\x + Hlu. 16.25. 1 Sam. 25.36. 1 Kho. 8.66. Esta 1.10. Hlu. 19.6. 1 Kho. 21.7.\x*.
\v 29 Izinceku zikaAbisalomu zasezisenza kuAmnoni njengokulaya kukaAbisalomu. Amadodana wonke enkosi asesukuma, agada, ngulowo lalowo imbongolo yakhe, abaleka.
\p
\v 30 Kwasekusithi besesendleleni, kwafika umbiko kuDavida usithi: UAbisalomu utshaye wonke amadodana enkosi, kakusalanga leyodwa yawo.
\v 31 Inkosi yasisukuma yadabula izigqoko zayo\x + 13.19. 1.2.\x*, yalala emhlabathini\x + 12.16.\x*; lazo zonke inceku zayo zazimi izigqoko zidatshuliwe.
\v 32 UJonadabi indodana kaShimeya, umfowabo kaDavida, wasephendula wathi: Inkosi yami kayingathi babulele wonke amajaha, amadodana enkosi, ngoba nguAmnoni yedwa ofileyo; ngoba ngomlomo kaAbisalomu kwanqunywa kusukela osukwini abhinya ngalo udadewabo uTamari\x + 13.3.\x*.
\v 33 Ngakho-ke inkosi yami, inkosi, kayingayibeki indaba enhliziyweni yayo, ukuthi wonke amadodana enkosi afile, ngoba nguAmnoni yedwa ofileyo\x + 19.19.\x*.
\v 34 Kodwa uAbisalomu wabaleka\x + 13.37,38.\x*. Ijaha elilindayo laseliphakamisa amehlo alo, labona, khangela-ke, abantu abanengi babesiza ngendlela emva kwalo ehlangothini lwentaba.
\v 35 UJonadabi wasesithi enkosini: Khangela, amadodana enkosi ayeza; njengokwelizwi lenceku yakho, kunjalo.
\v 36 Kwasekusithi ekuqedeni kwakhe ukukhuluma, khangela, afika amadodana enkosi, aphakamisa ilizwi lawo, akhala inyembezi; lenkosi layo lazo zonke inceku zayo bakhala inyembezi ngokukhala okukhulukazi.
\p
\v 37 Kodwa uAbisalomu wabaleka waya kuTalimayi indodana kaAmihudi inkosi yeGeshuri\x + 3.3. 1 Lan. 3.2.\x*. \add UDavida\add* waselilela indodana yakhe insuku zonke.
\v 38 Wabaleka-ke uAbisalomu, waya eGeshuri, waba lapho iminyaka emithathu\x + 3.3.\x*.
\v 39 \add Inhliziyo\add* kaDavida inkosi yasikhanuka kakhulu ukuphuma iye kuAbisalomu, ngoba wayeseduduzekile ngoAmnoni ukuthi ufile\x + Gen. 38.12. Gen. 24.67. 37.35.\x*.
