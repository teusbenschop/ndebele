\c 9
\s UDavida uba lomusa kuMefiboshethi
\p
\v 1 UDavida wasesithi: Kusekhona yini oseleyo endlini kaSawuli ukuze ngimenzele umusa ngenxa kaJonathani\x + 9.7. 10.1. 1 Sam. 18.3. 20.14,17,42.\x*?
\v 2 Njalo indlu kaSawuli yayilenceku obizo layo lalinguZiba\x + 16.1-4. 19.17,29.\x*. Sebembizele kuDavida, inkosi yathi kuye: UnguZiba yini? Wasesithi: \add Ngiy\add*inceku yakho.
\v 3 Inkosi yasisithi: Kakuselamuntu yini wendlu kaSawuli, engingamenzela umusa kaNkulunkulu\x + 1 Sam. 20.14.\x*? UZiba wasesithi enkosini: UJonathani uselendodana eyisilima inyawo zombili\x + 4.4.\x*.
\v 4 Inkosi yasisithi kuye: Ingaphi? UZiba wasesithi enkosini: Khangela, isendlini kaMakiri indodana kaAmiyeli eLodebari\x + 17.27. Josh. 13.26.\x*.
\p
\v 5 Inkosi uDavida yasithuma yamlanda endlini kaMakiri indodana kaAmiyeli eLodebari\x + 17.27. Josh. 13.26.\x*.
\v 6 Lapho uMefiboshethi indodana kaJonathani indodana kaSawuli esefika kuDavida, wathi mbo ngobuso bakhe, wakhothama. UDavida wasesithi: Mefiboshethi! Wasesithi: Khangela, inceku yakho.
\p
\v 7 UDavida wasesithi kuye: Ungesabi, ngoba ngizakwenzela lokukwenzela umusa ngenxa kaJonathani uyihlo; ngizakubuyisela ilizwe lonke likaSawuli uyihlo, wena-ke uzakudla isinkwa etafuleni lami njalonjalo\x + 9.1,3.\x*.
\v 8 Wasekhothama, wathi: Iyini inceku yakho ukuthi ukhangele inja efileyo enjengami\x + 16.9. 1 Sam. 24.14.\x*?
\p
\v 9 Inkosi yasibiza uZiba, inceku kaSawuli, yathi kuye: Konke okwakungokukaSawuli, lendlu yakhe yonke ngikunike indodana yenkosi yakho.
\v 10 Uzayilimela-ke umhlaba, wena lamadodana akho lenceku zakho, lilethe \add izithelo\add* ukuze indodana yenkosi yakho ibe lesinkwa engasidla; kodwa uMefiboshethi indodana yenkosi yakho uzakudla isinkwa etafuleni lami njalonjalo\x + 9.7,11,13. 19.28. 1 Kho. 2.7. 2 Kho. 25.29.\x*. Njalo uZiba wayelamadodana alitshumi lanhlanu, lenceku ezingamatshumi amabili\x + 19.17.\x*.
\v 11 UZiba wasesithi enkosini: Njengakho konke inkosi yami, inkosi, ekulaya inceku yayo, izakwenza njalo inceku yakho. NgoMefiboshethi, uzakudla etafuleni lami, njengomunye wamadodana enkosi\x + Eks. 18.4.\x*.
\v 12 Njalo uMefiboshethi wayelendodana encinyane, obizo layo lalinguMika\x + 1 Lan. 8.34.\x*. Labo bonke ababehlala endlini kaZiba baba zinceku zikaMefiboshethi.
\v 13 UMefiboshethi wasehlala eJerusalema, ngoba wadla etafuleni lenkosi njalonjalo. Wayeyisilima inyawo zakhe zombili.