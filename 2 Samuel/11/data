\c 11
\s UDavida loBathisheba
\p
\v 1 Kwasekusithi ekuthwaseni komnyaka ngesikhathi amakhosi aphuma ngaso \add impi\add*, uDavida wathuma uJowabi lenceku zakhe kanye laye loIsrayeli wonke; basebechitha abantwana bakoAmoni\x + 1 Lan. 20.1.\x*, bavimbezela iRaba\x + Dute. 3.11.\x*. Kodwa uDavida wahlala eJerusalema.
\p
\v 2 Kwasekusithi ngesikhathi sakusihlwa uDavida wavuka embhedeni wakhe, wahambahamba phezu kophahla lwendlu yenkosi; esephahleni wasebona owesifazana egeza\x + 16.22. Dute. 22.8. 1 Sam. 9.25,26. 2 Kho. 23.12. Jer. 19.13. 32.29. Zef. 1.5. Mat. 24.17. Seb. 10.9.\x*; njalo owesifazana wayemuhle kakhulu, ebukeka\x + Gen. 26.7.\x*.
\v 3 UDavida wasethuma wabuza ngalowowesifazana. Kwasekuthiwa: Lo kakusuye uBathisheba yini, indodakazi kaEliyamu, umkaUriya umHethi?
\v 4 UDavida wasethuma izithunywa wamthatha, owesifazana weza kuye, walala laye\x + Hlab. 51.\x* (ngoba wayehlanjululiwe ekungcoleni kwakhe\x + Levi 15.19,28. 18.19.\x*), wasebuyela endlini yakhe.
\v 5 Owesifazana wasethatha isisu, wathumela watshela uDavida wathi: \add Se\add*ngilesisu.
\p
\v 6 UDavida wasethumela kuJowabi \add wathi\add*: Thumela kimi uUriya umHethi\x + 12.9. 23.39. 11.3,21,24. 1 Sam. 26.6. Gen. 15.20.\x*. UJowabi wasethumela uUriya kuDavida.
\v 7 Esefikile kuye uUriya, uDavida wambuza ngempilakahle kaJowabi langempilakahle yabantu langempumelelo yempi.
\v 8 UDavida wasesithi kuUriya: Yehlela endlini yakho, ugeze inyawo zakho\x + Gen. 19.2.\x*. U-Uriya wasephuma endlini yenkosi; kwasekulandela emva kwakhe isipho esivela enkosini\x + Gen. 43.34. Esta 2.18. Jer. 40.5.\x*.
\v 9 Kodwa uUriya walala emnyango wendlu yenkosi kanye lenceku zonke zenkosi yakhe, kehlelanga endlini yakhe.
\v 10 Kwathi sebemtshelile uDavida besithi: U-Uriya kehlelanga endlini yakhe, uDavida wathi kuUriya: Kawuveli ekuhambeni yini? Kungani ungehlelanga endlini yakho?
\v 11 U-Uriya wasesithi kuDavida: Umtshokotsho, loIsrayeli, loJuda kuhlala emathenteni\x + 7.2,6.\x*; lenkosi yami uJowabi lenceku zenkosi yami bamisile inkamba endle; mina-ke ngizangena endlini yami yini ukuyakudla lokuyanatha lokuyalala lomkami\x + 11.13. 20.6. 1 Kho. 1.33.\x*? Kuphila kwakho lokuphila komphefumulo wakho, kangisoze ngiyenze leyonto\x + 14.19. 1 Sam. 1.26.\x*.
\v 12 UDavida wasesithi kuUriya: Hlala lapha lalamuhla, kusasa-ke ngizakuvumela ukuthi uhambe. U-Uriya wasehlala eJerusalema ngalolosuku langosuku olulandelayo.
\v 13 UDavida wasembiza ukuthi adle anathe phambi kwakhe, wamdakisa\x + Gen. 19.33,35.\x*; njalo kusihlwa waphuma ukuyalala embhedeni wakhe kanye lenceku zenkosi yakhe, kodwa kehlelanga endlini yakhe.
\p
\v 14 Kwasekusithi ekuseni uDavida wabhalela uJowabi incwadi, wa\add yi\add*thumela ngesandla sikaUriya.
\v 15 Wasebhala encwadini esithi: Misani uUriya phambili eqondene lokulwa okutshisayo kakhulu, beselihlehlela nyovane lisuka kuye, ukuze atshaywe afe\x + 12.9.\x*.
\v 16 Kwasekusithi lapho uJowabi esewukhangelisisile umuzi, wamisa uUriya endaweni azi ukuthi kulamaqhawe khona.
\v 17 Amadoda omuzi asephuma alwa loJowabi; kwawa \add abanye\add* babantu, benceku zikaDavida; wafa laye uUriya umHethi.
\p
\v 18 UJowabi wasethuma wambikela uDavida zonke indaba zempi;
\v 19 wasilaya isithunywa esithi: Lapho usuqedile ukuyibikela inkosi zonke izindaba zempi,
\v 20 kuzakuthi-ke uba ulaka lwenkosi luvuka, isithi kuwe: Belisondelelani \add kangaka\add* emzini ukulwa? Belingazi yini ukuthi bebezaciba besemdulini?
\v 21 Ngubani owatshaya uAbhimeleki indodana kaJerubeshethi\x + Hlu. 9.53.\x*? Angithi owesifazana wamwisela ngocezu lwelitshe lokuchola ephezu komduli, waze wafa eThebezi? Lisondeleleni eduze lomduli? Ubususithi: Inceku yakho uUriya umHethi laye ufile.
\p
\v 22 Sasesihamba isithunywa, safika sambikela uDavida konke uJowabi ayesithume khona.
\v 23 Isithunywa sasesisithi kuDavida: Isibili, abantu basehlula, basiphumela egangeni; kodwa saba phezu kwabo kwaze kwaba semnyango wesango.
\v 24 Abatshoki basebetshoka ezincekwini zakho bephezu komduli; zifile l\add ezinye\add* zenceku zenkosi; lenceku yakho uUriya umHethi ifile layo.
\v 25 UDavida wasesithi kuso isithunywa: Uzakutsho njalo kuJowabi \add uthi\add*: Le into kayingabimbi emehlweni akho, ngoba inkemba idla omunye njengomunye; qinisa impi yakho imelane lomuzi, uwuchithe; ubusumqinisa.
\p
\v 26 Lapho umkaUriya esezwile ukuthi uUriya indoda yakhe ufile, wayililela indoda yakhe.
\v 27 Sekwedlulile ukulila, uDavida wathuma, wamletha endlini yakhe; wasesiba ngumkakhe, wamzalela indodana. Kodwa leyonto uDavida ayenzayo yayimbi emehlweni eN\nd kosi\nd*\x + 12.9.\x*.