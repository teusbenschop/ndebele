\c 19
\nb
\v 1 Kwasekubikwa kuJowabi \add kwathiwa\add*: Khangela, inkosi uDavida iyakhala inyembezi, ililela uAbisalomu.
\v 2 Ukunqoba ngalolosuku kwasekusiba yisililo ebantwini bonke, ngoba abantu bezwa ngalolosuku kuthiwa: Inkosi idabukile ngenxa yendodana yayo.
\v 3 Abantu basebengena ngokunyenya emzini ngalolosuku\x + 19.32. 18.4,24.\x* njengabantu benyenya belenhloni bebaleka empini\x + 10.5.\x*.
\v 4 Kodwa inkosi yagubuzela ubuso bayo, inkosi yakhala ngelizwi elikhulu \add yathi\add*: Ndodana yami Abisalomu, Abisalomu, ndodana yami, ndodana yami\x + 15.30.\x*!
\v 5 UJowabi wasengena endlini enkosini wathi: Lamuhla uyangisile ubuso benceku zakho zonke ezisindise impilo yakho lamuhla lempilo yamadodana akho leyamadodakazi akho lempilo yabomkakho lempilo yabafazi bakho abancane.
\v 6 Uyabathanda abakuzondayo, uzonde abakuthandayo. Ngoba ukuveze obala lamuhla ukuthi izinduna lezinceku kazisilutho kuwe; ngoba ngiyananzelela lamuhla ukuthi uba uAbisalomu ubephila, njalo thina sonke besifile lamuhla, ukuthi bekungabe kulungile emehlweni akho\x + Hlu. 14.3.\x*.
\v 7 Ngakho-ke sukuma, uphume u\add ye\add*khuluma enhliziyweni yezinceku zakho; ngoba ngifunga ngeN\nd kosi\nd*, uba ungaphumi, sibili kakulamuntu ozahlala lawe ngalobubusuku. Lalokhu kuzakuba kubi kuwe kulakho konke okubi okukwehlele kusukela ebutsheni bakho kuze kube khathesi.
\v 8 Inkosi yasisukuma, yahlala esangweni. Batshela bonke abantu bathi: Khangela, inkosi ihlezi esangweni; basebesiza abantu bonke phambi kwenkosi. UIsrayeli wayebaleke-ke, ngulowo lalowo waya emathenteni akhe\x + 18.17. 1 Sam. 4.10.\x*.
\s UDavida ubuyela eJerusalema
\p
\v 9 Njalo abantu bonke babephikisana ezizweni zonke zakoIsrayeli besithi: Inkosi yasikhulula esandleni sezitha zethu, njalo yona yasophula esandleni samaFilisti; kodwa khathesi isibalekile elizweni ngenxa kaAbisalomu.
\v 10 Kodwa uAbisalomu esamgcoba ukuthi abe phezu kwethu ufele empini. Pho-ke, lithuleleni ngokubuyisa inkosi?
\p
\v 11 Inkosi uDavida yasithuma kuZadoki lakuAbhiyatha abapristi\x + 15.24-29.\x*, isithi: Khulumani labadala bakoJuda lithi: Kungani lingabokucina ukubuyisela inkosi endlini yayo? (Ngoba inkulumo kaIsrayeli wonke ifike enkosini endlini yayo.)
\v 12 Lingabafowethu, lilithambo lami lenyama yami\x + 5.1. Gen. 29.14.\x*; ngakho kungani lingabokucina ukubuyisa inkosi?
\v 13 Lithi-ke kuAmasa\x + 17.25.\x*: Angithi ulithambo lami lenyama yami? UNkulunkulu kenze njalo kimi engezelele ngokunjalo\x + Ruthe 1.17.\x*, uba ungayikuba yinduna yebutho phambi kwami zonke izinsuku esikhundleni sikaJowabi\x + 2 Kho. 4.13.\x*.
\v 14 Wasethobisa inhliziyo yabantu bonke bakoJuda, njengamuntu munye; basebethuma enkosini \add besithi\add*: Buyela wena lazo zonke inceku zakho\x + Hlu. 20.1.\x*.
\v 15 Inkosi yasibuyela yafika eJordani; uJuda wasesiza eGiligali ukuyahlangabeza inkosi, ukuchaphisa inkosi iJordani\x + Josh. 5.9.\x*.
\p
\v 16 UShimeyi indodana kaGera umBhenjamini\x + 16.5. 1 Kho. 2.8.\x*, owaseBahurimi\x + 3.16.\x*, wasephangisa wehla labantu bakoJuda ukuhlangabeza inkosi uDavida,
\v 17 labantu abayinkulungwane bakoBhenjamini belaye, loZiba inceku yendlu kaSawuli\x + 9.2,10. 16.1-4.\x*, lamadodana akhe alitshumi lanhlanu, lenceku zakhe ezingamatshumi amabili belaye. Basebephangisa baya eJordani phambi kwenkosi.
\v 18 Kwasekuchapha isikepe sokuchapha ukuchaphisa abendlu yenkosi lokwenza okulungileyo emehlweni ayo. UShimeyi indodana kaGera wasewela phansi phambi kwenkosi ekuchapheni kwayo iJordani.
\v 19 Wasesithi enkosini: Inkosi yami ingangibaleli isiphambeko, futhi ungakhumbuli lokho inceku yakho eyaphambeka ngakho mhla inkosi yami, inkosi, iphuma eJerusalema\x + 7.14.\x*, ukuthi inkosi ikubeke enhliziyweni yayo\x + 13.33.\x*.
\v 20 Ngoba inceku yakho iyazi ukuthi mina ngonile; khangela-ke, ngifikile lamuhla ngingowokuqala wendlu yonke kaJosefa ukwehla ukuhlangabeza inkosi yami, inkosi\x + 16.5.\x*.
\v 21 Kodwa uAbishayi indodana kaZeruya waphendula wathi: UShimeyi kayikubulawa yini ngalokhu, ngoba wathuka ogcotshiweyo weN\nd kosi\nd*\x + 16.7. Eks. 22.28.\x*?
\v 22 UDavida wasesithi: Ngilani lani, madodana kaZeruya, ukuthi libe yisitha kimi lamuhla\x + 16.10. 1 Sam. 26.6.\x*? Kuzabulawa umuntu lamuhla koIsrayeli yini? Ngoba kangazi yini ukuthi lamuhla ngiyinkosi phezu kukaIsrayeli\x + 1 Sam. 11.13.\x*?
\v 23 Inkosi yasisithi kuShimeyi: Kawuyikufa. Inkosi yasifunga kuye\x + 1 Kho. 2.8,9,37,46.\x*.
\p
\v 24 UMefiboshethi indodana kaSawuli wasesehla ukuhlangabeza inkosi\x + 9.3,6.\x*. Wayengalungisanga inyawo zakhe, engalungisanga lendevu zakhe, engawatshanga lezigqoko zakhe, kusukela mhla inkosi ihamba kwaze kwaba mhla ibuya ngokuthula.
\v 25 Kwasekusithi esefikile eJerusalema ukuhlangabeza inkosi, inkosi yathi kuye: Kungani ungahambanga lami, Mefiboshethi\x + 16.17.\x*?
\v 26 Wasesithi: Nkosi yami, nkosi, inceku yami yangikhohlisa; ngoba inceku yakho yathi: Ngizazibophelela isihlalo kubabhemi ukuze ngimgade, ngihambe lenkosi, ngoba inceku yakho iyaqhula.
\v 27 Njalo iyihlebile inceku yakho enkosini yami, inkosi\x + 16.3.\x*; kodwa inkosi yami, inkosi, injengengilosi kaNkulunkulu\x + 1 Sam. 29.9.\x*; ngakho yenza okulungileyo emehlweni akho.
\v 28 Ngoba yonke indlu kababa ibingesilutho ngaphandle kokuba ngabantu bokufa phambi kwenkosi yami, inkosi; loba kunjalo wayibeka inceku yakho phakathi kwabadla etafuleni lakho. Pho, ngiselalungelo bani ukuthi ngibuye ngikhale enkosini\x + 9.7,10,13.\x*?
\v 29 Inkosi yasisithi kuye: Usakhulumelani ngendaba zakho? Ngithe: Wena loZiba lizakwehlukaniselana insimu.
\v 30 UMefiboshethi wasesithi enkosini: Yebo, kayithathe yonke, lokhu inkosi yami, inkosi, isibuyile endlini yayo ngokuthula.
\p
\v 31 UBarizilayi umGileyadi\x + 1 Kho. 2.7.\x* wasesehla evela eRogelimi\x + 17.27.\x*, wachapha iJordani kanye lenkosi ukuyiphelekezela phetsheya kweJordani.
\v 32 UBarizilayi wayesemdala kakhulu, eleminyaka engamatshumi ayisificaminwembili; yena wayisekela inkosi ekuhlaleni kwayo eMahanayimi\x + 17.27.\x*, ngoba wayengumuntu omkhulu kakhulu.
\v 33 Inkosi yasisithi kuBarizilayi: Chapha kanye lami wena, ngizakusekela lami eJerusalema.
\v 34 Kodwa uBarizilayi wasesithi enkosini: Zingaki insuku zeminyaka yempilo yami ukuthi ngenyukele eJerusalema lenkosi?
\v 35 Lamuhla ngileminyaka engamatshumi ayisificaminwembili; ngingehlukanisa phakathi kokuhle lokubi yini? Inceku yakho inganambitha engikudlayo lengikunathayo yini? Ngingabe ngisawezwa yini amazwi amadoda ahlabelayo lawabesifazana abahlabelayo? Kungani-ke inceku yakho isizakuba ngumthwalo enkosini yami, inkosi\x + 15.33.\x*?
\v 36 Inceku yakho izake ichaphe iJordani ingcosana nje kanye lenkosi; kungani-ke inkosi izangenanisa ngomvuzo ongaka?
\v 37 Ngiyakuncenga, yekela inceku yakho ibuyele, ukuze ngifele emzini wami eduze lengcwaba likababa lelikamama. Kodwa khangela, inceku yakho uKhimihamu\x + 1 Kho. 2.7. Jer. 41.17.\x*, kayichaphe lenkosi yami, inkosi, uyenzele okulungileyo emehlweni akho.
\v 38 Inkosi yasisithi: UKhimihamu uzachapha lami; njalo mina ngizamenzela okulungileyo emehlweni ami, lakho konke okufunayo kimi ngizakwenzela khona.
\v 39 Bonke abantu basebechapha iJordani, lenkosi yachapha, inkosi yamanga uBarizilayi, yambusisa, wasebuyela endaweni yakhe\x + 14.33.\x*.
\v 40 Inkosi yasisedlulela eGiligali, loKhimihamu wedlula layo; labo bonke abantu bakoJuda bayidlulisela phambili inkosi, futhi lengxenye yesizwe sakoIsrayeli.
\p
\v 41 Khangela-ke, bonke abantu bakoIsrayeli beza enkosini bathi enkosini: Abafowethu, abantu bakoJuda, bakuntshontsheleni, bachaphisa inkosi lendlu yayo iJordani labo bonke abantu bakaDavida belaye\x + 19.15.\x*?
\v 42 Bonke abantu bakoJuda basebephendula amadoda akoIsrayeli \add bathi\add*: Ngoba inkosi iyisihlobo sethu\x + 19.12.\x*; pho-ke, lithukuthelelani ngalindaba? Sike sadlani okwenkosi? Kumbe isinike isipho yini?
\v 43 Njalo amadoda akoIsrayeli aphendula amadoda akoJuda, athi: Silengxenye ezilitshumi enkosini, futhi lakuDavida si\add lelungelo\add* okwedlula lina. Pho, lasidelelelani ukuthi ilizwi lethu lingabi ngelokuqala ukubuyisa inkosi yethu? Kodwa ilizwi lamadoda akoJuda lalilukhuni kulelizwi lamadoda akoIsrayeli\x + Hlu. 8.1. 12.1. Isa. 9.21. 11.13.\x*.