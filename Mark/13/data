\c 13
\s UJesu ukhuluma ngokuchithwa kweJerusalema langokuphela kwesikhathi
\p
\v 1 Kwathi ephuma ethempelini, omunye wabafundi bakhe wathi kuye: Mfundisi, khangela, amatshe anjani lezakhiwo ezinjani!
\v 2 UJesu wasephendula wathi kuye: Uyabona lezizakhiwo ezinkulu yini? Akusoze kutshiywe ilitshe phezu kwelitshe, elingasoze lidilizelwe phansi\x + Mat. 24.1-51. Luka 21.5-36.\x*.
\p
\v 3 Esehlezi entabeni yeMihlwathi maqondana lethempeli, uPetro loJakobe loJohane\x + Mat. 17.1.\x* loAndreya bambuza bebodwa,
\v 4 \add bathi\add*: Sitshele, lezizinto zizakuba nini? Lesibonakaliso siyini lapho sezizapheleliswa lezizinto zonke?
\v 5 UJesu ebaphendula waseqala ukuthi: Qaphelani kungabi khona oliduhisayo\x + 13.9,23,33. Mat. 7.15.\x*.
\v 6 Ngoba abanengi bazakuza ngebizo lami, besithi: Mina ngingu\add ye\add*; futhi baduhise abanengi\x + Mat. 24.5.\x*.
\v 7 Kodwa nxa lisizwa ngezimpi lamahungahunga ezimpi, lingethuki; ngoba kufanele kwenzeke; kodwa ukuphela kakukabi khona.
\v 8 Ngoba isizwe sizavukela isizwe, lombuso u\add vuk\add*ele umbuso; njalo kuzakuba khona ukuzamazama komhlaba indawo ngendawo, njalo kuzakuba khona indlala lezinhlupheko; lezizinto ziyikuqala kwemihelo\x + Mat. 24.6. Luka 21.9.\x*.
\p
\v 9 Kodwa ziqapheleni lina\x + 13.9,23,33. Mat. 7.15.\x*; ngoba bazalinikela emiphakathini, lemasinagogeni lizatshaywa, lizalethwa laphambi kwababusi lamakhosi ngenxa yami, kube yibufakazi kubo\x + 13.9,11-13, Mat. 10.17-22.\x*.
\v 10 Kodwa ivangeli limele ukutshunyayelwa kuqala kuzo zonke izizwe\x + Mat. 24.14.\x*.
\v 11 Kodwa nxa be\add li\add*donsa belinikela, lingakhathaleli ngaphambili elizakukhuluma, linganakani; kodwa loba yini elizayinikwa ngalelohola, ikhulumeni; ngoba kakusini elikhulumayo, kodwa uMoya oyiNgcwele\x + Mat. 6.25. 1 Sam. 9.5.\x*.
\v 12 Futhi umfowabo uzanikela umfowabo ekufeni, loyise umntwana; labantwana bazavukela abazali, besebebabulala;
\v 13 njalo lizazondwa yibo bonke ngenxa yebizo lami; kodwa ophikelelayo kuze kube sekupheleni, nguye ozasindiswa.
\p
\v 14 Kodwa nxa libona amanyala encithakalo, akhulunywa nguDaniyeli umprofethi, emi lapho angafanele khona (ofundayo kaqedisise), khona labo abaseJudiya kababalekele ezintabeni;
\v 15 lophezu kophahla lwendlu angehleli endlini, angangeni ukuthatha ulutho endlini yakhe;
\v 16 losemasimini angabuyeli emuva, ukuyathatha isembatho sakhe.
\v 17 Kodwa maye kwabakhulelweyo labamunyisayo ngalezonsuku!
\p
\v 18 Kodwa khulekani ukuthi ukubaleka kwenu kungabi sebusika.
\v 19 Ngoba \add nga\add*lezonsuku kuzakuba khona ukuhlupheka, okungazanga kube khona kusukela ekuqaleni kokudaliweyo uNkulunkulu akudalayo kuze kube khathesi, lokungasoze kwaba khona.
\v 20 Njalo uba iNkosi ibingazifinyezanga lezonsuku, bekungesindiswe nyama; kodwa ngenxa yabakhethiweyo, ebakhethileyo, izifinyezile insuku.
\p
\v 21 Langalesosikhathi nxa umuntu esithi kini: Khangelani, nangu uKristu; kumbe: Khangelani, ulaphayana; lingakholwa;
\v 22 ngoba kuzavuka okristu bamanga labaprofethi bamanga, besebesenza izibonakaliso lezimangaliso, ukuduhisa, nxa kungenzeka, labakhethiweyo\x + Joha. 4.48.\x*.
\v 23 Kodwa qaphelani lina; khangelani, \add se\add*ngilitshelile konke ngaphambili\x + 13.9,23,33. Mat. 7.15.\x*.
\p
\v 24 Kodwa ngalezonsuku, emva kwalokhokuhlupheka, ilanga lizafiphazwa, lenyanga kayiyikupha ukukhanya kwayo,
\v 25 lenkanyezi zezulu zizabe zisiwa, lamandla asemazulwini azazanyazanyiswa.
\v 26 Khona-ke bezabona iNdodana yomuntu isiza emayezini ilamandla amakhulu lenkazimulo,
\v 27 khona-ke izathuma ingilosi zayo, ibisiqoqa abakhethiweyo bayo emimoyeni yomine, kusukela emkhawulweni womhlaba kuze kube semkhawulweni wezulu.
\p
\v 28 Fundani-ke umfanekiso emkhiweni; nxa ugatsha lwawo selusiba buthakathaka, luhlume amahlamvu, liyazi ukuthi ihlobo seliseduze;
\v 29 ngokunjalo lani, nxa libona lezizinto zisenzeka, yazini ukuthi kuseduze kuseminyango\x + Mat. 24.33.\x*.
\p
\v 30 Ngiqinisile ngithi kini: Lesisizukulwana asisoze sidlule, zize zenzeke izinto zonke lezi.
\v 31 Kuzadlula izulu lomhlaba; kodwa amazwi ami awasoze adlule.
\p
\v 32 Kodwa lolosuku lalelohola kakho owaziyo ngakho, ngitsho lengilosi ezisezulwini\x + Seb. 1.7.\x*, ngitsho leNdodana, ngaphandle kukaBaba\x + Joha. 5.20. Isam. 1.1.\x*.
\p
\v 33 Qaphelani\x + 13.9,23,33. Mat. 7.15.\x*, lilinde likhuleke; ngoba kalazi ukuthi isikhathi sinini\x + Luka 21.36. Efe. 6.18. Heb. 13.17.\x*.
\v 34 Njengomuntu owasuka elizweni lakibo watshiya indlu yakhe, wanika inceku zakhe amandla, kuleyo laleyo umsebenzi wayo\x + Mat. 25.14. Luka 19.12.\x*, walaya umlindisango ukuthi alinde\x + Mat. 24.42.\x*.
\v 35 Ngakho lindani\x + Mat. 24.42.\x*; ngoba kalazi ukuthi inkosi yendlu izafika nini, kusihlwa, loba phakathi kobusuku\x + Eks. 14.24. Mat. 14.25.\x*, loba ekukhaleni kweqhude\x + 14.30,68,72.\x*, loba emadabukakusa\x + Eks. 14.24. Mat. 14.25.\x*;
\v 36 hlezi ifike ilijume, ilifice lilele.
\v 37 Lalokhu engikutsho kini ngikutsho kubo bonke: Lindani\x + Mat. 24.42.\x*.