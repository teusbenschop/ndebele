\c 8
\s UJesu usuthisa amadoda azinkulungwane ezine
\p
\v 1 Ngalezonsuku kwakukhona ixuku elikhulu kakhulu, njalo lalingelakho okokudla\x + Mat. 15.32-38.\x*, uJesu wabizela kuye abafundi bakhe wathi kubo:
\v 2 Ngilesihelo ngexuku; ngoba sebehlezi lami insuku ezintathu, bengelalutho lokudla;
\v 3 njalo uba ngibayekela baye emakhaya abo bengadlanga, bazayatha endleleni; ngoba abanye babo bavela khatshana\x + Mat. 14.14-21. Mark. 6.34-44.\x*.
\v 4 Abafundi bakhe basebemphendula \add bathi\add*: Zingavela ngaphi izinkwa umuntu angasuthisa ngazo laba lapha enkangala?
\v 5 Wasebabuza \add wathi\add*: Lilezinkwa ezingaki? Basebesithi: Eziyisikhombisa.
\v 6 Waselaya ixuku ukuthi lihlale phansi emhlabathini; wasethatha izinkwa eziyisikhombisa, esebongile wa\add zi\add*hlephula wa\add zi\add*nika abafundi bakhe, ukuthi babeke phambi \add kwabo\add*; basebebeka phambi kwexuku.
\v 7 Njalo babelenhlanzana ezinlutshwana; esebusisile wathi bazibeke lazo phambi \add kwabo\add*.
\v 8 Basebesidla, basutha; basebedobha imvuthu ezazisele, izitsha eziyisikhombisa.
\v 9 Lababedlile babengaba zinkulungwane ezine; wasebayekela bahamba.
\p
\v 10 Njalo wahle wangena\x + Mat. 15.39. 16.12.\x* emkhunjini labafundi bakhe\x + 3.9.\x*, weza kungxenye zeDalmanutha\x + Mat. 15.39.\x*.
\s Abafuna isibonakaliso
\p
\v 11 AbaFarisi basebephuma, baqala ukuphikisana laye, befunisisa kuye isibonakaliso esivela ezulwini, bemlinga.
\v 12 Wasebubula kakhulu emoyeni wakhe wathi\x + 7.34.\x*: Lesisizukulwana sidingelani isibonakaliso? Ngiqinisile ngithi kini: Kakulasibonakaliso esizanikwa kulesisizukulwana.
\v 13 Wasebatshiya, wangena emkhunjini futhi, wasuka waya ngaphetsheya\x + 3.9.\x*.
\s UJesu ukhuza abafundi ngokungaqedisisi kwabo
\p
\v 14 Kodwa abafundi babekhohliwe ukuthatha izinkwa, njalo bengela\add lutho\add* emkhunjini ngaphandle kwesinkwa esisodwa.
\v 15 Wasebalaya, wathi: Nanzelelani, liqaphele imvubelo yabaFarisi\x + 5.43.\x* lemvubelo kaHerodi\x + 3.6; 12.13.\x*.
\v 16 Basebekhulumisana, besithi: Ngoba kasilazinkwa\x + Luka 3.15.\x*.
\v 17 UJesu esekwazi wathi kubo: Kungani likhulumisana ngokuthi kalilazinkwa\x + Luka 3.15.\x*? Kalikaboni, njalo kaliqedisisi yini\x + 8.21.\x*? Lokhe lilenhliziyo ezilukhuni yini?
\v 18 Lilamehlo kaliboni yini? Futhi lilendlebe kalizwa yini? Njalo kalikhumbuli yini\x + 6.52.\x*?
\v 19 Mhla ngahlephulela abazinkulungwane ezinhlanu izinkwa ezinhlanu\x + 6.41,44.\x*, ladobha izitsha ezingaki ezigcwele imvuthu? Bathi kuye: Ezilitshumi lambili.
\v 20 Njalo mhla ziyisikhombisa kwabazinkulungwane ezine\x + 8.6,9.\x*, ladobha izitsha ezingaki ezigcwele imvuthu? Basebesithi: Eziyisikhombisa.
\v 21 Wasesithi kubo: Yinindaba lingaqedisisi\x + 8.21.\x*?
\s Isiphofu seBhethisayida
\p
\v 22 Wasefika eBhethisayida\x + 6.45. Mat. 11.21.\x*. Basebeletha kuye isiphofu, bamncenga ukuthi asithinte\x + 3.10. Mat. 20.34.\x*.
\v 23 Wasebamba isandla sesiphofu, wasikhuphela ngaphandle komzana\x + 7.33.\x*; esekhafulele emehlweni aso\x + 7.33.\x*, wabeka izandla \add zakhe\add* phezu kwaso\x + 3.10. Mat. 20.34.\x*, wasibuza ukuthi ngabe sibona ulutho.
\v 24 Sasesikhangela phezulu sathi: Ngibona abantu behambahamba kungathi yizihlahla.
\v 25 Emva kwalokhu wabuya wabeka izandla \add zakhe\add* phezu kwamehlo aso, wasenza sakhangela phezulu; sasesisiliswa, sabona bonke ngokucacileyo\x + Luka 13.13.\x*.
\v 26 Wasesithuma endlini yaso, wathi: Ungangeni emzaneni\x + 8.23.\x*, njalo ungatsheli muntu loyedwa emzaneni\x + 8.30. Mat. 8.4.\x*.
\s Isivumo sokholo sikaPetro
\p
\v 27 UJesu wasephuma labafundi bakhe baya emizaneni yeKesariya yeFiliphu\x + Mat. 16.13-16. Luka 9.18-20.\x*; besendleleni wababuza abafundi bakhe, wathi kubo: Abantu bathi ngingubani?
\v 28 Basebephendula \add bathi\add*: UJohane uMbhabhathizi; labanye: UElija; labanye: Omunye wabaprofethi.
\v 29 Yena wasesithi kubo: Lina-ke lithi ngingubani? UPetro wasephendula wathi kuye: Wena unguKristu.
\v 30 Wasebalayisisa\x + Mat. 12.16.\x* ukuthi\x + Mat. 16.20. Luka 9.21.\x* bangatsheli muntu ngaye\x + 8.30. Mat. 8.4.\x*.
\s UJesu ukhuluma ngokufa lokuvuka kwakhe
\p
\v 31 Waseqala ukubafundisa\x + Mat. 16.21-28. Luka 9.22-27.\x*, ukuthi iNdodana yomuntu imele ukuhlupheka izinto ezinengi, ilahlwe ngabadala labapristi abakhulu lababhali, ibulawe, ibuye ivuke emva kwensuku ezintathu\x + Luka 17.25.\x*.
\v 32 Waselikhuluma lelilizwi obala. UPetro wasemthatha waqala ukumkhuza.
\v 33 Kodwa etshibilika, wabona abafundi bakhe, wamkhuza uPetro, wathi: Suka ngemva kwami, Sathane; ngoba kawucabangi ngezinto zikaNkulunkulu, kodwa ngezabantu.
\s Ukuhlutshwa kukaJesu lokwabamlandelayo
\p
\v 34 Kwathi esebizele kuye ixuku kanye labafundi bakhe, wathi kubo: Uba umuntu ethanda ukuza ngemva kwami, kazidele, athathe isiphambano sakhe, angilandele.
\v 35 Ngoba loba ngubani othanda ukusindisa impilo yakhe, izamlahlekela; kodwa loba ngubani olahlekelwa yimpilo yakhe ngenxa yami levangeli, yena uzayisindisa.
\v 36 Ngoba kuzamsizani umuntu, nxa ezuza umhlaba wonke, kodwa alahlekelwe ngumphefumulo wakhe?
\v 37 Kumbe umuntu uzanikani kube lihlawulo lomphefumulo wakhe\x + 10.1.\x*?
\v 38 Ngoba loba ngubani olenhloni ngami langamazwi ami\x + Luka 9.26. Roma 1.16. 2 Tim. 1.8,12,16. Mat. 10.33.\x* kulesisizukulwana esifebayo lesonakeleyo, iNdodana yomuntu layo izakuba lenhloni ngaye\x + Mat. 12.39.\x*, nxa isiza enkazimulweni kaYise kanye lengilosi ezingcwele\x + Mat. 25.31.\x*.
