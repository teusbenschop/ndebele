\c 4
\s UBhowazi uthatha uRuthe abe ngumkakhe
\p
\v 1 UBhowazi wasesenyukela esangweni\x + Josh. 20.4.\x*, wahlala phansi lapho. Khangela-ke, kwedlula isihlobo esingumhlengi leso uBhowazi ayekhulume ngaso\x + 3.12.\x*. Wasesithi: Phambuka uhlale phansi lapha, we zibanibani. Wasephambuka, wahlala phansi.
\v 2 Wasethatha amadoda alitshumi ebadaleni bomuzi\x + 1 Kho. 21.8.\x*, wathi: Hlalani phansi lapha. Asehlala phansi.
\v 3 Wasesithi kulesosihlobo esingumhlengi: Isiqinti sensimu esasingesomfowethu uElimeleki, uyasithengisa uNawomi, osebuyile evela elizweni lakoMowabi.
\v 4 Ngakho mina ngithe: Ngikwembule \add e\add*ndlebe\add ni\add* yakho ngisithi: Sithenge\x + Levi 25.25.\x* phambi kwabahlali\x + Gen. 23.18.\x* laphambi kwabadala babantu bakithi. Uba uzasihlenga, sihlenge. Kodwa uba engekho ongasihlenga, ungitshele, ukuze ngazi; ngoba engekho ngaphandle kwakho ongasihlenga, mina-ke ngilandela wena. Wasesithi: Mina ngizasihlenga.
\v 5 UBhowazi wasesithi: Mhla uthenga insimu esandleni sikaNawomi, uzayithenga lakuRuthe umMowabikazi, umfazi womuyi, ukuze umise ibizo lomuyi elifeni lakhe\x + 4.10; 3.13. Dute. 25.5.\x*.
\p
\v 6 Lesosihlobo esingumhlengi sasesisithi\x + 3.12,13.\x*: Ngingeke ngazihlengela sona, hlezi ngone ilifa lami. Zihlengele wena ilungelo lami lokuhlenga, ngoba kangilamandla okuhlenga.
\v 7 Lokhu-ke kwakukhona mandulo koIsrayeli mayelana lokuhlenga\x + Dute. 25.7,9.\x* lokuntshintsha\x + Levi 27.10,13.\x*, ukuqinisa lonke udaba: umuntu akhiphe inyathela lakhe, alinike umakhelwane wakhe; lokhu-ke kwakuyibufakazi koIsrayeli.
\v 8 Ngakho isihlobo esingumhlengi sathi kuBhowazi: Zithengele yona; sasesikhipha inyathela laso.
\p
\v 9 UBhowazi wasesithi kubadala lakubo bonke abantu: Lingabafakazi lamuhla bokuthi ngithengile konke okwakungokukaElimeleki lakho konke okwakungokukaKiliyoni lokukaMaheloni\x + 1.2,4.\x* esandleni sikaNawomi.
\v 10 LoRuthe laye umMowabikazi, umkaMaheloni\x + 1.2,4.\x*, ngizithengele ukuze abe ngumka\add mi\add*, ukuze ngimise ibizo likamuyi elifeni lakhe\x + 4.5. Dute. 25.6.\x*, ukuze ibizo lomuyi lingaqunywa lisuke phakathi kwabafowabo lesangweni lendawo yakhe. Lingabafakazi lamuhla.
\v 11 Bonke abantu ababesesangweni labadala basebesithi: Singabafakazi; kungathi iN\nd kosi\nd* ingamenza lo owesifazana ongena endlini yakho abe njengoRasheli lanjengoLeya abakha bobabili indlu kaIsrayeli\x + Dute. 25.9.\x*. Njalo wenze ngamandla eEfratha\x + Gen. 35.19.\x*, uzenzele ibizo eBhethelehema,
\v 12 lendlu yakho ibe njengendlu kaPerezi uTamari amzalela uJuda\x + Gen. 38.29. 1 Lan. 2.4. Mat. 1.3.\x*, ngenzalo iN\nd kosi\nd* ezakunika yona ngalo owesifazana omutsha\x + 1 Sam. 2.20.\x*.
\p
\v 13 Ngakho uBhowazi wamthatha uRuthe\x + 3.11.\x*, waba ngumkakhe; wasengena kuye, iN\nd kosi\nd* yamnika ukuthi athathe isisu\x + Gen. 33.5.\x*, wazala indodana.
\v 14 Abesifazana basebesithi kuNawomi: Kayibusiswe iN\nd kosi\nd*\x + Luka 1.58.\x* engakutshiyanga ungelaso isihlobo esingumhlengi lamuhla, ukuthi ibizo laso limenyezelwe koIsrayeli!
\v 15 Uzakuba kuwe ngumbuyisi wempilo lomondli wobudala bakho, ngoba umzele umalokazana wakho okuthandayo, ongcono kuwe kulamadodana ayisikhombisa\x + 1 Sam. 1.8.\x*.
\v 16 UNawomi wasemthatha umntwana, wamfaka esifubeni sakhe, waba ngumlizane wakhe.
\v 17 Omakhelwanekazi basebemutha ibizo\x + Luka 1.59.\x* besithi: Kulendodana ezalelwe uNawomi\x + Gen. 50.23.\x*. Babiza ibizo layo uObedi; nguyise kaJese, uyise kaDavida.
\p
\v 18 Lalezi yizizukulwana zikaPerezi. UPerezi wazala uHezironi\x + 1 Lan. 2.4,5,6,7,8,9,10,11,12,13,14,15: Mat. 1.3,4,5,6.\x*,
\v 19 uHezironi wasezala uRamu, uRamu wasezala uAminadaba,
\v 20 uAminadaba wasezala uNashoni\x + Nani 1.7. Eks. 6.23.\x*, uNashoni wasezala uSalimoni,
\v 21 uSalimoni wasezala uBhowazi, uBhowazi wasezala uObedi,
\v 22 uObedi wasezala uJese, uJese wasezala uDavida.