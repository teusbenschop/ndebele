\c 19
\s USawuli ufuna ukubulala uDavida
\p
\v 1 USawuli wasekhuluma kuJonathani indodana yakhe lakuzo zonke inceku zakhe ukuthi babulale uDavida. Kodwa uJonathani indodana kaSawuli wayemthanda kakhulukazi uDavida\x + 18.1.\x*.
\v 2 UJonathani wasemtshela uDavida esithi: USawuli ubaba udinga ukukubulala; ngakho-ke ake uzinanzelele ekuseni, uhlale ekusithekeni, ucatshe.
\v 3 Mina-ke ngizaphuma ngime eceleni kukababa emmangweni lapho okhona, mina ngizakhuluma ngawe kubaba; lengikubonayo ngizakutshela.
\p
\v 4 UJonathani wasekhuluma okuhle ngoDavida kuSawuli uyise, wathi kuye: Inkosi kayingayoni inceku yayo, imelane loDavida, ngoba kakonanga wena, langokunjalo imisebenzi yakhe ilungile kakhulu kuwe\x + 19.5. Gen. 42.22.\x*.
\v 5 Ngoba wafaka impilo yakhe esandleni sakhe\x + Hlu. 12.3.\x* watshaya umFilisti\x + 17.49,50.\x*; leN\nd kosi\nd* yenzela uIsrayeli wonke usindiso olukhulu. Wakubona, wathokoza\x + 11.13. 1 Lan. 11.14.\x*. Pho, uzalonelani igazi elingelacala ngokubulala uDavida kungelasizatho\x + Mat. 27.4.\x*?
\v 6 USawuli waselilalela ilizwi likaJonathani, uSawuli wafunga \add wathi\add*: Kuphila kukaJehova, kayikubulawa\x + Ruthe 3.13.\x*.
\v 7 UJonathani wasembiza uDavida, uJonathani wamtshela wonke lawomazwi. UJonathani wasemletha uDavida kuSawuli, njalo wayephambi kwakhe njengakuqala\x + 16.21. 18.2,13.\x*.
\p
\v 8 Kwabuya kwaba khona impi; uDavida wasephuma walwa lamaFilisti, wawatshaya ngokutshaya okukhulu aze ambalekela.
\v 9 Njalo umoya omubi ovela eN\nd kosi\nd*ni wawuphezu kukaSawuli ehlezi endlini yakhe, lomkhonto usesandleni sakhe\x + Hlu. 9.23.\x*; loDavida wayetshaya ichacho ngesandla sakhe\x + 16.16.\x*.
\v 10 USawuli wasedinga ukummbandakanya uDavida ngitsho emdulini ngomkhonto; kodwa waphunyuka ebukhoneni bukaSawuli, owahlaba umkhonto emdulini. UDavida wabaleka waphepha ngalobobusuku.
\v 11 USawuli wasethuma izithunywa endlini kaDavida ukuze zimqaphele zimbulale ekuseni. UMikhali umkakhe wasemtshela uDavida esithi: Uba ungasindisi impilo yakho ngalobubusuku, kusasa uzabulawa\x + Hlab. 59.\x*.
\p
\v 12 Ngakho uMikhali wasemehlisa uDavida ngewindi, wasehamba wabaleka waphepha\x + Josh. 2.15.\x*.
\v 13 UMikhali wasethatha isithombe, wasifaka embhedeni, wabeka umqamelo woboya bembuzi endaweni yekhanda laso, wasembesa ngelembu.
\v 14 Lapho uSawuli ethuma izithunywa ukuthatha uDavida, wathi: Uyagula.
\v 15 USawuli wasethuma izithunywa ukumbona uDavida esithi: Menyuseleni kimi ngombheda ukuze ngimbulale.
\v 16 Lapho izithunywa zingena, khangela-ke, kwakulesithombe embhedeni, lomqamelo woboya bembuzi endaweni yekhanda laso.
\v 17 USawuli wasesithi kuMikhali: Ungikhohliseleni kanje, wayekela isitha sami sahamba saphepha? UMikhali wasesithi kuSawuli: Yena uthe kimi: Ngiyekela ngihambe; ngizakubulalelani\x + 2 Sam. 2.22.\x*?
\p
\v 18 Ngokunjalo uDavida wabaleka waphunyuka, wafika kuSamuweli eRama\x + 1.19.\x*; wamtshela konke uSawuli ayekwenze kuye. Yena loSamuweli basebesiyahlala eNayothi.
\v 19 USawuli wasebikelwa kwathiwa: Khangela, uDavida useNayothi eRama\x + 1.19.\x*.
\v 20 USawuli wasethuma izithunywa ukumthatha uDavida; lapho zibona ixuku labaprofethi beprofetha, loSamuweli emi engumkhokheli phezu kwabo, uMoya kaNkulunkulu waba phezu kwezithunywa zikaSawuli\x + 10.5,6,10.\x*, lazo zaseziprofetha\x + Nani 11.25.\x*.
\v 21 Lapho ebikelwa uSawuli, wathuma ezinye izithunywa, zona lazo zaprofetha. USawuli wasephinda ethuma izithunywa ngokwesithathu, zona lazo zaprofetha.
\v 22 Laye wasesiya eRama, wafika emthonjeni omkhulu oseSeku, wabuza wathi: Bangaphi oSamuweli loDavida? Kwathiwa: Khangela, eNayothi eRama\x + 1.19.\x*.
\v 23 Wasesiya khona eNayothi eRama\x + 1.19.\x*; loMoya kaNkulunkulu waba phezu kwakhe laye; wahamba ehamba eprofetha\x + 10.6,10.\x* waze wafika eNayothi eRama\x + 1.19.\x*.
\v 24 Laye wasekhulula izigqoko zakhe, laye waprofetha phambi kukaSamuweli\x + 18.10.\x*, walala phansi enqunu lonke lolosuku labo bonke lobobusuku\x + Isa. 20.2. Mika 1.8,11. Joha. 21.7. 2 Sam. 6.14,20.\x*. Yikho besithi: USawuli laye uphakathi kwabaprofethi yini\x + 10.11,12.\x*?
