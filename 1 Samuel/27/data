\c 27
\s UDavida uhlala phakathi kwamaFilisti
\p
\v 1 UDavida wasesithi enhliziyweni yakhe: Sengizabhubha ngolunye usuku ngesandla sikaSawuli. Kakulalutho olungcono kimi ngaphandle kokuphepha lokuphepha ngiye elizweni lamaFilisti, loSawuli uzadela ngami ukungidinga futhi kuwo wonke umngcele wakoIsrayeli; ngokunjalo ngiphephe esandleni sakhe.
\v 2 Wasesukuma uDavida wachapha, yena labantu abangamakhulu ayisithupha ayelabo\x + 23.13. 2 Sam. 15.18.\x*, waya kuAkishi indodana kaMahoki\x + 21.10-15. 1 Kho. 2.39.\x*, inkosi yeGathi\x + 17.4.\x*.
\v 3 UDavida wasehlala loAkishi eGathi, yena labantu bakhe, ngulowo lalowo lendlu yakhe; uDavida labomkakhe bobabili, uAhinowama umJizereyelikazi loAbigayili umKharmelikazi umkaNabali\x + 25.43. Josh. 15.55,56.\x*.
\v 4 Kwathi kubikwa kuSawuli ukuthi uDavida ubalekele eGathi, kabe esamdinga futhi.
\p
\v 5 UDavida wasesithi kuAkishi: Uba khathesi ngithole umusa emehlweni akho, kabangiphe indawo komunye wemizi emaphandleni ukuthi ngihlale khona\x + 20.3.\x*; ngoba inceku yakho izahlalelani lawe emzini wenkosi\x + Josh. 10.2. 2 Kho. 11.1.\x*?
\v 6 UAkishi wasemnika iZikilagi ngalolosuku. Ngakho iZikilagi ingeyamakhosi akoJuda kuze kube lamuhla\x + Josh. 15.31.\x*.
\v 7 Lenani lensuku uDavida azihlala elizweni lamaFilisti lalingumnyaka lenyanga ezine.
\p
\v 8 UDavida labantu bakhe basebesenyuka\x + 1 Lan. 12.1.\x* bahlasela amaGeshuri lamaGirizi\x + Josh. 13.2.\x*, lamaAmaleki\x + 15.2.\x*, ngoba lawo ayengabahlali balelolizwe kwasendulo, lapho usiya eShuri, njalo kuze kube selizweni leGibhithe\x + Gen. 16.7.\x*.
\v 9 UDavida waselitshaya ilizwe, kazatshiya ophilayo, owesilisa lowesifazana, wathatha izimvu lenkomo labobabhemi lamakamela lezigqoko, wabuyela wafika kuAkishi\x + Gen. 12.16. 24.10. 37.25. 30.17. 1 Lan. 12.40.\x*.
\v 10 Lapho uAkishi esithi: Belihlasela ngaphi lamuhla? UDavida wayesithi: Ngaseningizimu yakoJuda, langaseningizimu yamaJerameli\x + 30.29. 1 Lan. 2.9,25.\x*, langaseningizimu yamaKeni\x + Hlu. 1.16.\x*.
\v 11 UDavida katshiyanga owesilisa kumbe owesifazana ophilayo, ukuletha \add ilizwi\add* eGathi, esithi: Hlezi bakhulume ngathi, besithi: Wenze njalo uDavida. Wawunjalo-ke umkhuba wakhe zonke izinsuku azihlala elizweni lamaFilisti\x + 27.9.\x*.
\v 12 UAkishi wasemkholwa uDavida esithi: Uzenze waba levumba kakhulu ebantwini bakibo koIsrayeli. Ngakho uzakuba yinceku yami kuze kube nininini.