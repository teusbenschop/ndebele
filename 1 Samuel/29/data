\c 29
\s UDavida uxotshwa ngamaFilisti
\p
\v 1 AmaFilisti ayebuthanise-ke wonke amabutho awo\x + 28.1.\x* eAfeki\x + Josh. 12.18.\x*; lamaIsrayeli ayemise inkamba ngasemthonjeni\x + Hlu. 7.1. Hlu. 6.33.\x* oseJizereyeli\x + 29.11. 30.1. Josh. 17.16. Josh. 15.56.\x*.
\v 2 Iziphathamandla zamaFilisti zasezidlula ngamakhulu langezinkulungwane\x + Josh. 13.3.\x*, kodwa uDavida labantu bakhe bedlula emuva loAkishi\x + 28.1,2.\x*.
\v 3 Induna zamaFilisti zasezisithi: Ayini lamaHebheru? UAkishi wasesithi kuzo induna zamaFilisti: Lo kayisuye uDavida yini, inceku kaSawuli inkosi yakoIsrayeli, obelami lezinsuku kumbe liminyaka\x + 27.7.\x*? Njalo kangitholanga lutho kuye\x + 29.6. 25.28. Dan. 6.5.\x* kusukela kusuku lokuwa kwakhe kuze kube lamuhla\x + Gen. 25.18.\x*.
\v 4 Kodwa induna zamaFilisti zamthukuthelela; izinduna zamaFilisti zathi kuye: Mbuyisele lumuntu ukuthi abuyele endaweni yakhe owambeka khona\x + 29.11. 27.6. 30.1.\x*. Njalo kangehleli empini lathi, ukuze angabi yisitha sethu empini. Ngoba lo angazenza athandeke ngani enkosini yakhe? Hatshi ngamakhanda alamadoda yini\x + 14.21.\x*?
\v 5 Lo kayisuye uDavida yini ababevumelana ngaye emigidweni besithi: USawuli utshaye izinkulungwane zakhe, kodwa uDavida inkulungwane zakhe ezingamatshumi\x + 18.7. 21.11. Hlu. 21.21.\x*?
\p
\v 6 UAkishi wasebiza uDavida wathi kuye: Kuphila kukaJehova, isibili wena uqondile\x + Ruthe 3.13.\x*, lokuphuma kwakho lokungena kwakho lami enkambeni kuhle emehlweni ami\x + 2 Kho. 19.27. Isa. 37.28. 2 Sam. 3.25. Hez. 43.11.\x*; ngoba kangitholanga ububi kuwe kusukela osukwini lokufika kwakho kimi kuze kube lamuhla\x + 29.3.\x*; kodwa emehlweni eziphathamandla kawumuhle\x + Josh. 13.3.\x*.
\v 7 Ngakho-ke buyela uhambe ngokuthula\x + 1.17.\x*, ukuze ungenzi ububi emehlweni eziphathamandla zamaFilisti\x + Josh. 13.3.\x*.
\v 8 UDavida wasesithi kuAkishi: Kodwa ngenzeni? Uficeni encekwini yakho, kusukela osukwini engangiphambi kwakho ngalo kuze kube lamuhla, ukuthi ngingayikulwa lezitha zenkosi yami, inkosi?
\v 9 UAkishi wasephendula wathi kuDavida: Ngiyazi ukuthi ulungile emehlweni ami njengengilosi kaNkulunkulu\x + 2 Sam. 14.17,20. 19.27.\x*; kodwa izinduna zamaFilisti zithe: Kayikwenyukela empini lathi\x + 29.4.\x*.
\v 10 Ngakho-ke ubovuka ekuseni kakhulu kanye lenceku zenkosi yakho ezifike lawe; selivuke ekuseni kakhulu sekukhanya kini, lihambe\x + 29.4. 1 Lan. 12.19-22.\x*.
\v 11 Ngakho uDavida wavuka ngovivi, yena labantu bakhe, ukuhamba ekuseni, ukuthi babuyele elizweni lamaFilisti. AmaFilisti asesenyukela eJizereyeli\x + 29.1. 2 Sam. 4.4.\x*.