\c 3
\s UIsrayeli uchapha iJordani
\p
\v 1 UJoshuwa wasevuka ekuseni kakhulu, basuka eShithimi, bafika eJordani, yena labo bonke abantwana bakoIsrayeli; basebelala khona bengakachaphi\x + 2.1.\x*.
\v 2 Kwasekusithi ekupheleni kwensuku ezintathu\x + 1.11.\x* induna zadabula phakathi kwenkamba\x + 1.10.\x*
\v 3 zalaya abantu zisithi: Nxa libona umtshokotsho wesivumelwano seN\nd kosi\nd* uNkulunkulu wenu, labapristi, amaLevi, bewuthwele, lina-ke lisuke endaweni yenu liwulandele\x + 2.8. Nani 10.33. Dute. 31.9,25. 17.18.\x*.
\v 4 Kodwa kuzakuba khona ibanga phakathi kwenu lawo, phose ingalo eziyizinkulungwane ezimbili ngesilinganiso; lingasondeli kuwo; ukuze lazi indlela elizahamba ngayo, ngoba kalidlulanga ngalindlela mandulo\x + Eks. 19.12.\x*.
\v 5 UJoshuwa wasesithi ebantwini: Zingcweliseni, ngoba kusasa iN\nd kosi\nd* izakwenza izimangaliso phakathi kwenu\x + Eks. 19.10,14,15. Levi 20.7. Nani 11.18. Josh. 7.13. 1 Sam. 16.5. Jow. 2.16.\x*.
\v 6 UJoshuwa wasekhuluma kubapristi esithi: Phakamisani umtshokotsho wesivumelwano, ledlule phambi kwabantu. Basebewuphakamisa umtshokotsho wesivumelwano, bahamba phambi kwabantu\x + Nani 4.15.\x*.
\p
\v 7 IN\nd kosi\nd* yasisithi kuJoshuwa: Lamuhla ngizaqala ukukukhulisa emehlweni kaIsrayeli wonke\x + 4.14. 1 Lan. 29.25. 2 Lan. 1.1.\x* ukuze bazi ukuthi njengalokho ngangiloMozisi, ngizakuba lawe\x + 1.5.\x*.
\v 8 Wena-ke uzalaya abapristi abathwele umtshokotsho wesivumelwano uthi: Nxa selifikile ekhunjini lwamanzi eJordani\x + 3.3.\x*, lizakuma eJordani\x + 3.17.\x*.
\p
\v 9 UJoshuwa wasesithi ebantwaneni bakoIsrayeli: Sondelani lapha, lizwe amazwi eN\nd kosi\nd* uNkulunkulu wenu.
\v 10 UJoshuwa wasesithi: Ngalokhu lizakwazi ukuthi uNkulunkulu ophilayo uphakathi kwenu\x + Hos. 1.10. Dute. 5.26. 1 Sam. 17.26. 2 Kho. 19.4. Mat. 16.16. 1 Thes. 1.9.\x*, lokuthi uzawaxotsha lokuwaxotsha\x + Hlu. 11.24.\x* elifeni amaKhanani lamaHethi lamaHivi lamaPerizi lamaGirigashi lamaAmori lamaJebusi asuke ngaphambi kwenu\x + Eks. 13.5.\x*.
\v 11 Khangelani, umtshokotsho wesivumelwano seNkosi yomhlaba wonke uzachapha phambi kwenu eJordani\x + 3.13. Mika 4.13. Zek. 4.14. 6.5. Dute. 9.3.\x*.
\v 12 Ngakho-ke zithatheleni amadoda alitshumi lambili ezizweni zakoIsrayeli\x + 4.2,4.\x*, indoda ibenye kuleso lalesosizwe\x + Nani 13.2.\x*.
\v 13 Kuzakuthi-ke lapho ingaphansi yenyawo zabapristi abathwele umtshokotsho weN\nd kosi\x + 3.15,16.\x*\nd*, iNkosi yomhlaba wonke, zizakuma emanzini eJordani, amanzi eJordani azaqunywa, amanzi ehlayo evela phezulu\x + 3.13. Mika 4.13. Zek. 4.14. 6.5. Dute. 9.3.\x*; azakuma abe yinqwaba eyodwa\x + Eks. 15.8; Hlab. 114.3.\x*.
\p
\v 14 Kwasekusithi abantu besuka emathenteni abo ukuchapha iJordani, abapristi bathwala umtshokotsho wesivumelwano phambi kwabantu\x + Seb. 7.45.\x*.
\v 15 Lalapho abathwele umtshokotsho befika eJordani, lenyawo zabapristi abathwele umtshokotsho zigxanyuzwa ephethelweni lamanzi\x + 3.13.\x* (ngoba iJordani liyagcwala enkunjini zonke zalo\x + 1 Lan. 12.15. Jer. 12.5. 49.19. 50.44.\x* zonke izinsuku zokuvuna\x + 4.18. 5.10,12.\x*),
\v 16 amanzi ehlayo evela phezulu ema, aphakama aba yinqwaba eyodwa, khatshana kakhulu lomuzi iAdamu, oseceleni kweZarethani\x + 1 Kho. 4.12. 7.46. Hlu. 7.22. 1 Kho. 11.26.\x*; lalawo ehlela elwandle lwamagceke\x + Dute. 3.17.\x*, ulwandle lweTshwayi, aphela aqunywa. Labantu bachapha maqondana leJeriko\x + Gen. 14.3.\x*.
\v 17 Labapristi abathwele umtshokotsho wesivumelwano seN\nd kosi\nd* bema emhlabathini owomileyo phakathi kweJordani beqinile, loIsrayeli wonke wachapha emhlabathini owomileyo, isizwe sonke saze saqeda ukuchapha iJordani\x + Eks. 14.29.\x*.
