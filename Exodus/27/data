\c 27
\s Ilathi eleminikelo yokutshiswa
\p
\v 1 Uzakwenza-ke ilathi ngesihlahla sesinga\x + 38.1-7; Hez. 43.13.\x*, ubude bube zingalo ezinhlanu, ububanzi bube zingalo ezinhlanu, ilathi lilingane inhlangothi zozine, ukuphakama kwalo kube zingalo ezintathu.
\v 2 Njalo uzakwenza impondo zalo phezu kwengonsi zalo zozine, impondo zalo zizavela kulo; ubusulihuqa ngethusi\x + Nani 16.38.\x*.
\v 3 Njalo wenze izimbiza zokususa umlotha walo, lamafotsholo alo, lemiganu yalo yokufafaza, lamafologwe alo enyama, lezitsha zalo zokuthwala umlilo\x + 25.38; 37.23; Levi 10.1.\x*, uzenze zonke izinto zalo ngethusi.
\v 4 Ulenzele-ke iziko lethusi elenziwe njengembule, wenze phezu kwembule amasongo amane ethusi engonsini zalo zozine;
\v 5 usibeke ngaphansi komphetho welathi phansi, ukuze imbule lifinyelele phakathi kwelathi.
\v 6 Ulenzele ilathi imijabo, imijabo yesihlahla sesinga, uyihuqe ngethusi;
\v 7 lemijabo ifakwe emasongweni, imijabo izakuba-ke enhlangothini zombili zelathi, ekulithwaleni.
\v 8 Ulenze ngamapulanka ligubheke, njengalokho wakutshengiswa entabeni\x + 25.40.\x*, baza\add l\add*enza njalo.
\s Iguma lethabhanekele
\p
\v 9 Njalo uzakwenza iguma lethabhanekele\x + 27.19; 38.9-20.\x*, libe sehlangothini olungeningizimu lamakhetheni elembu elicolekileyo lentambo ephothiweyo, ubude bohlangothi lunye bube zingalo ezilikhulu;
\v 10 lensika zawo ezingamatshumi amabili lezisekelo zazo ezingamatshumi amabili zibe ngezethusi, ingwegwe zezinsika lezibopho zazo zibe ngezesiliva.
\v 11 Ngokunjalo-ke ehlangothini olungenyakatho ebudeni, amakhetheni azakuba \add zingalo\add* ezilikhulu ebudeni, lensika zawo ezingamatshumi amabili lezisekelo zazo ezingamatshumi amabili zibe ngezethusi, ingwegwe zezinsika lezibopho zazo zibe ngezesiliva.
\v 12 Lebubanzini beguma, ehlangothini olusentshonalanga, kuzakuba khona amakhetheni azingalo ezingamatshumi amahlanu, insika zawo zibe litshumi lezisekelo zazo zibe litshumi.
\v 13 Lobubanzi beguma ehlangothini olungempumalanga ngasempumalanga bube zingalo ezingamatshumi amahlanu.
\v 14 Lamakhetheni \add olunye\add* uhlangothi azakuba zingalo ezilitshumi lanhlanu\x + Hez. 41.2,26.\x*, insika zawo zibentathu, lezisekelo zazo zibentathu;
\v 15 lakolunye uhlangothi amakhetheni abe \add zingalo\add* ezilitshumi lanhlanu, insika zawo zibentathu lezisekelo zazo zibentathu.
\p
\v 16 Emnyango weguma kuzakuba-ke lesilenge esizingalo ezingamatshumi amabili\x + 26.36.\x*, \add esil\add*okuluhlaza okwesibhakabhaka lokuyibubende lokubomvu lelembu elicolekileyo lentambo ephothiweyo, kube ngumsebenzi womfekethisi ngenalithi; insika zaso zibe zine lezisekelo zazo zibe zine.
\v 17 Zonke insika ezizingelezele iguma zizabotshwa ngesiliva, ingwegwe zazo zibe ngezesiliva lezisekelo zazo zibe ngezethusi.
\p
\v 18 Ubude beguma bube zingalo ezilikhulu, lobubanzi bube \add zingalo\add* ezingamatshumi amahlanu inhlangothi zombili, lokuphakama kube zingalo ezinhlanu zelembu elicolekileyo lentambo ephothiweyo, lezisekelo zazo ngezethusi.
\v 19 Zonke izinto zethabhanekele emsebenzini walo wonke, lezikhonkwane zalo zonke, lazo zonke izikhonkwane zeguma zizakuba ngezethusi.
\p
\v 20 Wena uzabalaya-ke abantwana bakoIsrayeli\x + Levi 24.2.\x* ukuze bakulethele amafutha acengekileyo emihlwathi agigelwe isibane, ukuze enze isibane sivuthe njalonjalo.
\v 21 Ethenteni lenhlangano ngaphandle kweveyili eliphambi kobufakazi\x + 26.31,33.\x*, uAroni lamadodana akhe\x + 30.8; 1 Sam. 3.3; 2 Lan. 13.11.\x* bazasilondoloza kusukela kusihlwa kuze kube sekuseni phambi kweN\nd kosi\nd*; kuzakuba yisimiso saphakade ezizukulwaneni zabo\x + 28.43; 29.9,28; 30.21. Levi 3.17; 10.15; 16.34; 17.7; 24.9. Nani 18. 8; 27.23; 19.21.\x*, ngenxa yabantwana bakoIsrayeli.
