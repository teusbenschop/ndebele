\c 1
\s Ukuhlupheka kwabantwana bakoIsrayeli eGibhithe
\p
\v 1 La-ke ngamabizo amadodana kaIsrayeli afika eGibhithe loJakobe\x + Gen. 35.23-26; 46.8-26. 6.14.\x*; afika, ileyo laleyo lomuzi wayo,
\v 2 uRubeni, uSimeyoni, uLevi, loJuda,
\v 3 uIsakari, uZebuluni, loBhenjamini,
\v 4 uDani, loNafithali, uGadi, loAsheri.
\v 5 Njalo yonke imiphefumulo eyaphuma ekhalweni lukaJakobe yayiyimiphefumulo engamatshumi ayisikhombisa\x + Gen. 46.27. Dute. 10.22.\x*. Kodwa uJosefa wayeseGibhithe.
\v 6 UJosefa wasesifa\x + Gen. 50.26.\x* labo bonke abafowabo, lalesosizukulwana sonke.
\p
\v 7 Njalo abantwana bakoIsrayeli bazalana, baba banengi, banda, baba lamandla kakhulukazi\x + Gen. 1.20,21; 8.17; 9.7. Dute. 26.5. Seb. 7.17.\x*, ilizwe laze lagcwaliswa yibo.
\v 8 Kwasekuvela inkosi entsha phezu kweGibhithe eyayingamazi uJosefa\x + 2.25. Seb. 7.18.\x*.
\v 9 Yasisithi esizweni sayo: Khangela, isizwe sabantwana bakoIsrayeli sinengi, futhi silamandla kulathi\x + Hlab. 105.24.\x*.
\v 10 Wozani\x + Gen. 11.3,4,7; 38.16.\x*, asisihlakanipheleni\x + Hlab. 105.25. Seb. 7.19.\x*, hlezi sande, njalo kuzakuthi lapho kusehla impi, laso sihlangane lezitha zethu, silwe simelene lathi, senyuke sisuke elizweni.
\v 11 Ngakho bamisa phezu kwaso izinduna zesibhalo\x + Gen. 49.15; 15.13. 3.7. Dute. 26.6.\x* ukusihlupha ngemithwalo yabo\x + 2.11; 5.4,5; 6.6,7. Hlab. 81.6.\x*. Njalo samakhela uFaro imizi eyiziphala\x + 1 Kho. 9.19. 2 Lan. 8.4; 16.4; 17.12; 32.28.\x*, iPithoma leRamesesi\x + Gen. 47.11. 12.37.\x*.
\v 12 Kodwa kwathi ekusihlupheni kwaso kwang'khona sisanda, kwang'khona sisabalala\x + Gen. 28.14.\x*. Ngakho banengwa ngabantwana bakoIsrayeli\x + Nani 22.3.\x*.
\v 13 Njalo amaGibhithe abasebenzisa abantwana bakoIsrayeli ngochuku,
\v 14 aze enza impilo zabo zababa ngomsebenzi onzima, ngodaka langezitina, langawo wonke umsebenzi emasimini; ngomsebenzi wabo wonke, ababenza bawenza ngodlakela.
\p
\v 15 Inkosi yeGibhithe yasikhuluma lababelethisi amaHebherukazi, obizo lowokuqala lalinguShifira, lebizo lowesibili lalinguPhuwa,
\v 16 yasisithi: Nxa libelethisa amaHebherukazi, lapho libabona ezihlalweni zokubeletha, uba kuyindodana, liyibulale; kodwa uba kuyindodakazi, iyekeleni iphila.
\v 17 Kodwa ababelethisi babemesaba uNkulunkulu\x + Gen. 42.18. Zaga 16.6.\x*, kabenzanga njengalokho yakhuluma kubo inkosi yeGibhithe\x + Dan. 3.16-18; 6.13. Seb. 5.29.\x*, kodwa babayekela abafana baphila.
\v 18 Inkosi yeGibhithe yasibiza ababelethisi, yathi kubo: Liyenzeleni linto ukuthi liyekele abafana baphile?
\v 19 Ababelethisi basebesithi kuFaro: Ngoba amaHebherukazi kawanjengabafazi bamaGibhithe; ngoba alamandla, umbelethisi engakafiki kuwo, asebelethile.
\v 20 Ngalokhu uNkulunkulu wabenzela ababelethisi okuhle\x + Tshu. 8.12.\x*, labantu banda, baba lamandla kakhulu.
\v 21 Kwasekusithi, ngoba ababelethisi bamesaba uNkulunkulu, wabakhela imizi\x + 2 Sam. 7.11. 1 Kho. 2.24. 1 Sam. 2.35. 2 Sam. 7.13,27. 1 Kho. 11.38. Hlab. 113.9; 127.1.\x*.
\v 22 UFaro waselaya isizwe sakhe sonke esithi: Yonke indodana ezalwayo liyiphosele emfuleni\x + Seb. 7.19.\x*, kodwa yonke indodakazi liyiyekele iphile.
