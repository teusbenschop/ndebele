\c 12
\s Ukuhlanjululwa kwabesifazana emva kokubeletha
\p
\v 1 IN\nd kosi\nd* yasikhuluma kuMozisi isithi:
\v 2 Tshono ebantwaneni bakoIsrayeli uthi: Uba owesifazana ekhululeka, abelethe owesilisa, uzakuba ngongcolileyo insuku eziyisikhombisa, njengensuku zokwehlukaniswa kwakhe esemfuleni uzakuba ngongcolileyo\x + 15.19.\x*.
\v 3 Langosuku lwesificaminwembili inyama yejwabu lakhe laphambili izasokwa\x + Gen. 17.12; Luka 1.59; 2.21; Joha. 7.22,23.\x*.
\v 4 Khona ezahlala okwensuku ezingamatshumi amathathu lantathu egazini lokuhlanjululwa kwakhe, angathinti lutho olungcwele, angangeni endlini engcwele, zize ziphelele insuku zokuhlanjululwa kwakhe.
\v 5 Kodwa angabeletha owesifazana, uzakuba ngongcolileyo amaviki amabili, njengokwehlukaniswa kwakhe; uzahlala insuku ezingamatshumi ayisithupha lesithupha egazini lokuhlanjululwa kwakhe.
\v 6 Lapho sezigcwalisekile insuku zokuhlanjululwa kwakhe\x + Luka 2.22.\x*, ngendodana loba ngendodakazi, uzaletha iwundlu elilomnyaka owodwa, libe ngumnikelo wokutshiswa, lephuphu lenkwilimba kumbe ijuba kube ngumnikelo wesono, emnyango wethente lenhlangano, kumpristi,
\v 7 ozakunikela eN\nd kosi\nd*ni, amenzele inhlawulo yokuthula; khona ezahlambuluka ekopheni kwegazi lakhe\x + 20.18.\x*. Lo ngumlayo walowo obeletha owesilisa loba owesifazana.
\v 8 Kodwa uba isandla sakhe singatholi okwanela imvu, uzathatha amajuba amabili loba amaphuphu amabili enkwilimba\x + 1.14; 5.7. Luka 2.24.\x*, okunye kube ngumnikelo wokutshiswa\x + 12.6.\x* lokunye kube ngumnikelo wesono, lompristi amenzele inhlawulo yokuthula, aze ahlambuluke\x + 4.26.\x*.
