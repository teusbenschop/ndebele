\c 21
\s Impendulo kaJobe. Ubonile ukuthi ababi bayaphumelela
\p
\v 1 Wasephendula uJobe wathi:
\v 2 Zwanini lilalele ilizwi lami, lalokho kube zinduduzo zenu\x + 13.17.\x*.
\v 3 Ngibekezelelani, ukuthi mina ngikhulume; lemva kokukhuluma kwami lingakloloda\x + 16.10,20. 17.2.\x*.
\v 4 Mina-ke ukusola kwami kusemuntwini yini\x + 7.13. 9.27. 10.1. 23.2.\x*? Kodwa uba kunjalo, kungani umoya wami ungekhathazeke\x + 15.13.\x*\f + \fk ungayekela ukucunuka: \fl Heb. \fq ungabi mfitshane.\f*?
\v 5 Ngikhangelani, likhakhamale, libeke isandla phezu komlomo\x + Hlu. 18.19.\x*.
\v 6 Yebo, lapho ngikhumbula, ngitshaywa luvalo, lokuthuthumela kubamba inyama yami\x + 18.20.\x*.
\p
\v 7 Ababi baphilelani, babe badala, yebo, bakhule emandleni?
\v 8 Inzalo yabo izinze phambi kwabo kanye labo, lembewu yabo emehlweni abo.
\v 9 Izindlu zabo zilokuthula kungelakwesaba, loswazi lukaNkulunkulu kaluphezu kwabo.
\v 10 Inkunzi yakhe iyakhwela ingaphuthi; inkomokazi yakhe iyazala, ingaphunzi.
\v 11 Bakhupha abantwanyana babo njengomhlambi, labantwana babo bayagida.
\v 12 Baphakamisa \add ilizwi\add* ngesigujana lechacho, bathokoze ngelizwi lomhlanga.
\v 13 Bachitha insuku zabo ngokuhle, behlele engcwabeni ngokucwayiza kwelihlo.
\v 14 Babesebesithi kuNkulunkulu: Suka kithi; ngoba kasifisi ulwazi lwendlela zakho.
\v 15 Uyini uSomandla ukuthi simkhonze? Sizazuzani uba simncenga?
\v 16 Khangela, okuhle kwabo kakukho esandleni sabo; icebo lababi likhatshana lami.
\p
\v 17 Kukangaki isibane sababi sicitshwa\x + 18.5.\x*, kusiza ukuchitheka kwabo phezu kwabo! \add UNkulunkulu\add* ubabela ubuhlungu elakeni lwakhe\x + 20.29.\x*.
\v 18 Banjengamahlanga phambi komoya, lanjengomule isiphepho esiwuphephulayo\x + Hlab. 1.4.\x*.
\v 19 UNkulunkulu ubekela\x + 15.20.\x* abantwana bakhe usizi lwakhe\x + Eks. 20.5. Dute. 24.16.\x*. Uyamvuza, njalo uzakwazi\x + Isa. 9.9. Hez. 25.14. Hos. 9.7.\x*.
\v 20 Amehlo akhe azabona ukuchitheka kwakhe, anathe okolaka lukaSomandla\x + Hlab. 60.3. 75.8. Isa. 51.17,22. Jer. 25.15. Obad. 16. Isam. 14.10. 16.19. 19.15.\x*.
\v 21 Ngoba iyini intokozo yakhe endlini yakhe emva kwakhe\x + 22.3. 14.21. Isa. 58.3,13. Tshu. 3.22.\x*, lapho inani lenyanga zakhe liqunywa\x + 15.20.\x*?
\p
\v 22 \add Kukhona\add* ongafundisa uNkulunkulu ulwazi yini\x + Isa. 40.14. Isa. 45.9. Roma 11.34. 1 Kor. 2.16.\x*? Ngoba yena wehlulela abaphezulu\x + 4.18. 15.15. 25.2,3. Hlab. 78.69.\x*.
\v 23 Lo uyafa esemandleni akhe apheleleyo, yena wonke onwabile, elokuthula.
\v 24 Iziphathelo zakhe zigcwele uchago, lomnkantsho wamathambo akhe umanzi\x + Zaga 3.8. Isa. 58.11. 66.14.\x*.
\v 25 Lomunye ufa elomphefumulo obabayo\x + 7.11. 10.1.\x*, engadlanga kokuhle\x + 21.16.\x*.
\v 26 Balala ndawonye\x + 20.11. Tshu. 9.2.\x* ethulini\x + 17.16.\x*, lempethu zibasibekele.
\p
\v 27 Khangelani, ngiyayazi imicabango yenu, lamacebo \add e\add*liwaceba limelene lami.
\v 28 Ngoba lithi: Ingaphi\x + 20.6,7.\x* indlu yesiphathamandla\x + Zaga 14.11.\x*? Njalo lingaphi ithente lendawo zababi zokuhlala\x + 15.34. 18.15,21. 8.22.\x*?
\v 29 Kalibabuzanga yini abadlula ngendlela, njalo kalinanzeleli iziboniso zabo?
\v 30 Ukuthi omubi uyekelwa osukwini lokubhujiswa\x + 38.23. 33.18. Zaga 16.4. 2 Pet. 2.9.\x*; bazalethwa osukwini lwezintukuthelo.
\v 31 Ngubani ozamtshela indlela yakhe ebusweni\x + Dute. 7.10. Hos. 5.5. Gal. 2.11.\x*? Ngubani ozamphindisela ngakwenzileyo\x + Dute. 7.10. Hos. 5.5. Gal. 2.11.\x*?
\v 32 Kanti yena uzasiwa engcwabeni, lilindwe idundulu\x + 10.19.\x*.
\v 33 Amagade esihotsha amnandi kuye\x + 38.38.\x*, njalo udonsa wonke umuntu emva kwakhe, njengoba bengelakubalwa abaphambi kwakhe\x + Heb. 9.27.\x*.
\v 34 Pho lizangiduduza njani ngeze, ngoba empendulweni zenu kusele inkohliso?
