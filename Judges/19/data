\c 19
\s UmLevi othile lomfazi wakhe
\p
\v 1 Kwasekusithi ngalezonsuku, kungelankosi koIsrayeli\x + 17.6.\x*, kwakulomLevi othile owayehlala njengowezizwe eceleni elikhatshana lentaba yakoEfrayimi\x + Josh. 24.33.\x*, owazithathela umfazi, umfazi omncinyane eBhethelehema-Juda\x + 17.7.\x*.
\v 2 Lowomfazi wakhe omncinyane waphinga emelene laye, wasuka kuye waya endlini kayise eBhethelehema-Juda, waba lapho izinyanga ezine ezigcweleyo.
\v 3 Umkakhe wasesukuma wamlandela ukuyakhuluma enhliziyweni yakhe ukuthi ambuyise, lejaha lakhe lilaye labobabhemi ababili. Umfazi wasemngenisa endlini kayise; kwathi uyise wentombi embona wathokoza ukuhlangana laye.
\v 4 Uyisezala, uyise wentombazana, wamlibazisa; wasehlala laye insuku ezintathu; basebesidla banatha balala khona ubusuku.
\v 5 Kwasekusithi ngosuku lwesine, lapho bevuka ekuseni kakhulu, wasukuma ukuthi ahambe; kodwa uyise wentombazana wathi kumkhwenyana wakhe: Qinisa inhliziyo yakho ngocezu lwesinkwa; lemva kwalokho lizahamba.
\v 6 Ngakho bahlala badla banatha bobabili ndawonye. Uyise wentombazana wasesithi endodeni: Ake wanele ulale ubusuku uthokozise inhliziyo yakho\x + 16.25. 19.9,22. 18.20. Ruthe 3.7. 2 Sam. 13.28.\x*.
\v 7 Indoda isisukuma ukuthi ihambe, kodwa uyisezala wayicindezela yaze yabuya yalala lapho ubusuku\x + Gen. 19.3.\x*.
\v 8 Yasivuka ekuseni kakhulu ngosuku lwesihlanu ukuze ihambe. Uyise wentombazana wasesithi: Ake uqinise inhliziyo yakho. Basebelibala ilanga laze lakhothama, badla bobabili\x + Gen. 19.16. 43.10.\x*.
\v 9 Lapho indoda isukuma ukuthi ihambe, yona lomfazi wayo omncinyane lejaha layo, uyisezala, uyise wentombazana, wathi kuyo: Khangela, khathesi ilanga selitshona, sekuzakuhlwa; ake ulale ubusuku; khangela, ilanga selikhotheme, lala ubusuku lapha, ukuze inhliziyo yakho ithokoze. Kusasa-ke lizavuka ngovivi ngohambo lwenu, uye ethenteni lakho.
\v 10 Kodwa indoda kayithandanga ukulala ubusuku, kodwa yasukuma yahamba, yafika maqondana leJebusi eyiJerusalema. Yayilabobabhemi ababili ababotshelwe izihlalo; lomfazi wayo omncinyane wayelayo\x + Josh. 15.63.\x*.
\v 11 Sebeseduze leJebusi ilanga laselitshonile kakhulu, ijaha laselisithi enkosini yalo: Ake uhambe, siphambukele kulo umuzi wamaJebusi, silale khona ubusuku.
\v 12 Inkosi yayo yasisithi kuyo: Kasiyikuphambukela emzini wesizwe ongeyisiwo wabantwana bakoIsrayeli, kodwa sizadlulela eGibeya\x + Josh. 18.28.\x*.
\v 13 Yasisithi encekwini yayo: Woza sisondele kwenye yalezozindawo, siyelala ubusuku eGibeya kumbe eRama\x + Josh. 18.25.\x*.
\v 14 Basebesedlula behamba; ilanga labatshonela eduze leGibeya eyakoBhenjamini.
\v 15 Basebephambuka lapho ukuze bangene balale ubusuku eGibeya. Esengenile wahlala phansi emdangeni womuzi, ngoba kwakungekho muntu owabemukela endlini yakhe ukuze balale ubusuku\x + 19.18. Mat. 25.35,43. Heb. 13.2.\x*.
\p
\v 16 Khangela-ke, kwafika ixhegu livela emsebenzini walo ensimini kusihlwa. Lowomuntu laye wayevela entabeni yakoEfrayimi; yena-ke wahlala njengowezizwe eGibeya\x + 19.1.\x*. Kodwa abantu baleyondawo babengabakoBhenjamini\x + 19.14. 20.4.\x*.
\v 17 Esephakamise amehlo akhe wabona lowomuntu, isihambi, emdangeni womuzi, njalo ixhegu lathi: Uya ngaphi, njalo uvela ngaphi?
\v 18 Wasesithi kulo: Siyedlula sivela eBhethelehema-Juda, siya eceleni elikhatshana lentaba yakoEfrayimi; ngivela lapho. Bengiye eBhethelehema-Juda, kodwa \add se\add*ngisiya endlini yeN\nd kosi\nd*; kodwa kakulamuntu ongemukela endlini\x + 18.31.\x*.
\v 19 Kube kanti kulamahlanga lokudla kwabobabhemi bethu, njalo kulesinkwa futhi lewayini lami lokwencekukazi yakho lokwejaha elilenceku zakho\x + Gen. 24.25,32.\x*; kakuswelekanga lutho\x + 18.10.\x*.
\v 20 Leloxhegu laselisithi: Ukuthula kakube kuwe. Kodwa zonke inswelo zakho ziphezu kwami\x + Gen. 43.23.\x*. Kuphela ungalali emdangeni\x + Gen. 19.2.\x*.
\v 21 Ngakho laselimngenisa endlini yalo, lanika obabhemi ukudla. Basebegeza inyawo zabo, badla banatha\x + Gen. 43.24.\x*.
\p
\v 22 Besathokozisa inhliziyo yabo, khangela, amadoda omuzi, abantwana abathile bakaBheliyali\x + 20.5. Dute. 13.13.\x*, ayizingelezela indlu, etshaya esivalweni, akhuluma kumninindlu, ixhegu, esithi: Khupha lowomuntu ongene endlini yakho, ukuze simazi\x + Hos. 9.9. 10.9. Gen. 19.5.\x*.
\v 23 Umuntu, umninindlu, wasephuma waya kiwo, wathi kiwo: Hatshi, bafowethu, ngiyalicela, lingenzi okubi; lokhu lumuntu engenile endlini yami\x + Gen. 19.7.\x*, lingenzi lobubuthutha\x + 20.6. Gen. 34.7. Dute. 22.21. 2 Sam. 13.12. Josh. 7.15.\x*.
\v 24 Khangelani, indodakazi yami eyintombi emsulwa, lomfazi wakhe omncane\x + Gen. 19.8.\x*. Ake ngibakhuphele kini. Libathobise\x + 20.5. Dute. 21.14.\x*, lenze kibo okulungileyo emehlweni enu; kodwa kulumuntu lingenzi linto yobuthutha\x + Gen. 16.6.\x*.
\v 25 Kodwa lawomadoda kawathandanga ukumlalela. Ngakho lowomuntu wasebamba umfazi wakhe omncane, wamkhuphela kibo phandle. Njalo amazi amdlova ubusuku bonke kwaze kwasa\x + 1 Sam. 31.4.\x*. Kwathi emadabukakusa amyekela wahamba.
\v 26 Ngovivi lokusa owesifazana weza wawela phansi emnyango wendlu yomuntu lapho okwakukhona inkosi yakhe, kwaze kwakhanya\x + Hlab. 46.5.\x*.
\v 27 Inkosi yakhe yasivuka ekuseni, yavula iminyango yendlu, yaphuma ukuze ihambe ngendlela yayo; khangela-ke, umfazi, umfazi wakhe omncane wayewele emnyango wendlu, lezandla zakhe ziphezu kombundu\x + Isa. 6.4.\x*.
\v 28 Yasisithi kuye: Sukuma, sihambe. Kodwa kakuphendulanga muntu. Yasimkhweza kubabhemi; indoda yasuka yaya endaweni yayo\x + 20.5.\x*.
\p
\v 29 Lapho isifikile endlini yayo yathatha ingqamu, yambamba umfazi wayo omncane yamqumaquma lamathambo akhe iziqa ezilitshumi lambili; yamthumela kuyo yonke imingcele yakoIsrayeli\x + 20.6. Levi 1.6. 1 Sam. 11.7.\x*.
\v 30 Kwasekusithi bonke abakubonayo bathi: Kakukaze kwenzeke njalo kakukaze kubonwe okunje kusukela ngosuku abantwana bakoIsrayeli abenyuka ngalo elizweni leGibhithe kuze kube lamuhla. Nakanani ngalokho, leluleke, likhulume\x + 20.7. Isa. 8.10. Zaga 13.10.\x*.
