\c 12
\s UJefitha labakoEfrayimi
\p
\v 1 Abantu bakoEfrayimi basebebizelwa ndawonye, bachaphela enyakatho, bathi kuJefitha: Wachaphelani ukuyakulwa umelene labantwana bakoAmoni, lathi ungasibizanga ukuthi sihambe lawe? Sizatshisa ngomlilo indlu yakho phezu kwakho\x + 8.1.\x*.
\v 2 UJefitha wathi kibo: Mina labantu bami sasilengxabano enkulu labantwana bakoAmoni; sathi silibiza, kalingikhululanga esandleni sabo.
\v 3 Kwathi lapho ngibona ukuthi kalisizanga, ngabeka impilo yami esandleni sami, ngachaphela ebantwaneni bakoAmoni, iN\nd kosi\nd* yabanikela esandleni sami. Pho, lenyukeleleni kimi lamuhla ukulwa limelene lami\x + 9.17. 1 Sam. 19.5. 28.21. Jobe 13.14. Hlab. 119.109.\x*?
\v 4 UJefitha wasebutha wonke amadoda eGileyadi walwa loEfrayimi; amadoda eGileyadi asemtshaya uEfrayimi, ngoba athi: Lingababalekileyo bakoEfrayimi, lina beGileyadi, phakathi kukaEfrayimi loManase\x + 1 Sam. 25.10.\x*.
\v 5 AbeGileyadi basebethumba amazibuko eJordani aya koEfrayimi. Kwakusithi lapho iziphepheli zakoEfrayimi zisithi: Ake ngichaphe; amadoda eGileyadi athi kuye: UngumEfrayimi yini? Lapho esithi: Hatshi;
\v 6 basebesithi kuye: Ake uthi: Shibolethi. Athi: Sibolethi; ngoba engelakulikhuluma kuhle. Basebembamba, bemhlaba emazibukweni eJordani. Kwasekusiwa ngalesosikhathi kwabakoEfrayimi abazinkulungwane ezingamatshumi amane lambili.
\v 7 UJefitha wasesahlulela uIsrayeli iminyaka eyisithupha. Wasesifa uJefitha umGileyadi, wangcwatshelwa ko\add munye\add* wemizi yeGileyadi\x + 3.28.\x*.
\s UIbizani loEloni loAbidoni
\p
\v 8 Emva kwakhe-ke uIbizani weBhethelehema wahlulela uIsrayeli\x + Josh. 19.15.\x*.
\v 9 Njalo wayelamadodana angamatshumi amathathu, wathumela ngaphandle amadodakazi angamatshumi amathathu, wangenisela amadodana akhe amadodakazi angamatshumi amathathu evela ngaphandle; wahlulela uIsrayeli iminyaka eyisikhombisa.
\v 10 Wasesifa uIbizani, wangcwatshelwa eBhethelehema\x + Josh. 19.15.\x*.
\p
\v 11 Njalo emva kwakhe uEloni umZebuloni wahlulela uIsrayeli; wahlulela uIsrayeli iminyaka elitshumi.
\v 12 Wasesifa uEloni umZebuloni, wangcwatshelwa eAjaloni, elizweni lakoZebuluni.
\p
\v 13 Emva kwakhe-ke uAbidoni indodana kaHileli umPirathoni wahlulela uIsrayeli\x + 2 Sam. 23.30.\x*.
\v 14 Wayelamadodana angamatshumi amane, lamadodana amadodana angamatshumi amathathu, ayegada amathole abobabhemi\x + 10.4.\x* angamatshumi ayisikhombisa\x + 5.10.\x*; wahlulela uIsrayeli iminyaka eyisificaminwembili.
\v 15 Wasesifa uAbidoni indodana kaHileli umPirathoni, wangcwatshelwa ePirathoni elizweni lakoEfrayimi entabeni zamaAmaleki\x + 3.13,27.\x*.
