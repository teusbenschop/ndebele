\c 9
\s Ukubusa kukaAbhimeleki
\p
\v 1 UAbhimeleki indodana kaJerubali wasesiya eShekema kubafowabo bakanina\x + 8.31.\x*, wakhuluma kibo lakusendo lonke lwendlu kayise kanina, esithi:
\v 2 Ake likhulume endlebeni zabo bonke abahlali beShekema\x + Josh. 24.11.\x* \add lithi\add*: Yikuphi okungcono kini ukuthi wonke amadodana kaJerubali amadoda angamatshumi ayisikhombisa\x + 8.30.\x* alibuse, kumbe indoda eyodwa ilibuse? Khumbulani futhi ukuthi ngilithambo lenu lenyama yenu\x + Gen. 29.14.\x*.
\v 3 Labafowabo bakanina bamkhulumela ezindlebeni zabo bonke abahlali beShekema wonke la amazwi\x + Josh. 24.11.\x*. Inhliziyo yabo yeyamela ukumlandela uAbhimeleki, ngoba bathi: Ungumfowethu\x + 9.18. Gen. 29.15.\x*.
\v 4 Bamnika inhlamvu zesiliva ezingamatshumi ayisikhombisa ezavela endlini kaBhali-Berithi\x + 9.46; 8.33.\x*; uAbhimeleki waseqhatsha ngazo abantu abayize\x + 11.3. 2 Lan. 13.7. Zaga 12.11. Seb. 17.5.\x* labangakhathaliyo\x + Zef. 3.4. Gen. 49.4.\x* abamlandelayo.
\v 5 Wasesiya endlini kayise eOfira\x + 6.24.\x*, wabulala abafowabo amadodana kaJerubali\x + 2 Kho. 11.1,2.\x*, amadoda angamatshumi ayisikhombisa, phezu kwedwala elilodwa; kodwa uJothamu indodana elicinathunjana kaJerubali wasala, ngoba wacatsha.
\v 6 Labo bonke abahlali beShekema\x + Josh. 24.11.\x* labo bonke abeBeti-Milo\x + 9.20. 2 Sam. 5.9 Hlu. 9.46,47,49.\x* babuthana, bahamba bamenza wabusa uAbhimeleki abe yinkosi, esihlahleni \w se-okhi\w** esamiswa siseShekema\x + Isa. 29.3.\x*.
\p
\v 7 Lapho bemtshela uJothamu, wayakuma phezu kwengqonga yentaba yeGerizimi\x + Dute. 11.29. Joha. 4.20.\x*, waphakamisa ilizwi lakhe wamemeza wathi kibo: Ngizwani bahlali beShekema\x + Josh. 24.11.\x* ukuze uNkulunkulu alizwe.
\v 8 Izihlahla zahamba lokuhamba ukuzigcobela inkosi\x + 2 Kho. 14.9.\x*. Zathi esihlahleni somhlwathi: Sibuse\x + 8.22,23.\x*.
\v 9 Kodwa isihlahla somhlwathi sathi kuzo: Kambe ngizatshiya amafutha ami abadumisa ngawo uNkulunkulu labantu\x + Hlab. 104.15.\x* ngami, ukuze ngiyezunguza phezu kwezihlahla?
\v 10 Izihlahla zasezisithi esihlahleni somkhiwa: Woza wena usibuse.
\v 11 Kodwa isihlahla somkhiwa sathi kuzo: Kambe ngizatshiya ubumnandi bami lezithelo zami ezinhle, ukuze ngiyezunguza phezu kwezihlahla?
\v 12 Izihlahla zasezisithi esihlahleni sevini: Woza wena usibuse.
\v 13 Kodwa isihlahla sevini sathi kuzo: Kambe ngizatshiya iwayini lami elitsha elithokozisa uNkulunkulu labantu\x + Hlab. 104.15.\x*, ukuze ngiyezunguza phezu kwezihlahla?
\v 14 Izihlahla zonke zasezisithi embabazaneni: Woza wena usibuse.
\v 15 Imbabazane yasisithi ezihlahleni: Uba ngeqiniso lingigcoba ngibe yinkosi phezu kwenu, wozani lidinge ukuvikelwa emthunzini\x + Dan. 4.12. Hos. 14.7. Nani 14.9.\x* wami; uba kungenjalo-ke, umlilo uzaphuma embabazaneni\x + 9.20. Nani 21.28. Hez. 19.14.\x* udle izihlahla zemisedari zeLebhanoni\x + 1 Kho. 4.33. 2 Kho. 14.9; 19.23. Hlab. 104.16. Isa. 2.13; 14.8; 37.24. Hez. 27.5; 31.3. Zek. 11.1.\x*.
\v 16 Ngakho khathesi, uba likwenzile ngeqiniso langokuthembeka\x + Josh. 24.14.\x* ukuthi libekile uAbhimeleki abe yinkosi, lokuthi uba lenzile okuhle ngoJerubali langendlu yakhe, lokuthi uba lenze kuye ngokufanele izandla zakhe\x + Zaga 12.14. Isa. 3.11. Hlu. 8.35.\x*;
\v 17 ngoba ubaba walilwela, walahlela khatshana impilo yakhe, walophula esandleni samaMidiyani;
\v 18 kodwa lina seliyivukele indlu kababa lamuhla, labulala amadodana akhe\x + 9.5,6.\x*, amadoda angamatshumi ayisikhombisa, phezu kwedwala elilodwa, labeka uAbhimeleki indodana yencekukazi\x + 8.31\x* yakhe ukuthi abe yinkosi yabahlali beShekema, ngoba engumfowenu\x + 9.3.\x*;
\v 19 uba-ke ngeqiniso langokuthembeka\x + Josh. 24.14.\x* lenzile ngoJerubali langendlu yakhe ngalolusuku, thokozani ngoAbhimeleki\x + Isa. 8.6.\x*, laye athokoze ngani.
\v 20 Kodwa uba kungenjalo, kakuphume umlilo kuAbhimeleki\x + 9.15,56,57.\x* udle abahlali beShekema\x + 9.6.\x* leBeti-Milo, njalo kakuphume umlilo kubahlali beShekema leBeti-Milo udle uAbhimeleki.
\v 21 UJothamu wasephunyuka wabaleka, waya eBeri\x + Nani 21.16.\x*, wahlala khona, ngenxa kaAbhimeleki umfowabo.
\p
\v 22 Kwathi uAbhimeleki esebuse uIsrayeli iminyaka emithathu,
\v 23 uNkulunkulu wathuma umoya omubi phakathi kukaAbhimeleki labahlali beShekema\x + 1 Sam. 16.14; 18.10; 19.9.\x*, njalo abahlali beShekema baziphatha ngokungathembeki kuAbhimeleki\x + Isa. 33.1.\x*,
\v 24 ukuze udlakela \add olwenziwa ku\add*madodana kaJerubali angamatshumi ayisikhombisa lubuyele\x + Hlab. 7.16. Hlu. 9.56. 1 Kho. 2.32. Esta 9.25.\x*, legazi libekwe phezu kukaAbhimeleki umfowabo owawabulalayo, laphezu kwabahlali beShekema ababeqinise izandla zakhe ukubulala abafowabo.
\v 25 Abahlali beShekema basebembekela abacathameli ezingqongeni zezintaba, baphanga bonke ababebedlula ngaleyondlela; uAbhimeleki wasekubikelwa.
\p
\v 26 UGahali indodana kaEbedi wasesiza labafowabo, bedlulela eShekema; njalo abahlali beShekema bamthemba.
\v 27 Basebephuma baya emasimini, bakha izithelo zamavini ezivinini zabo, bazinyathela, benza indumiso, bangena endlini kankulunkulu wabo\x + 9.4,46.\x*, badla banatha, bamthuka uAbhimeleki.
\v 28 UGahali indodana kaEbedi wasesithi: Ungubani uAbhimeleki\x + 1 Sam. 25.10.\x* njalo ungubani uShekema ukuthi simsebenzele? Kasindodana kaJerubali yini, loZebuli induna yayo? Sebenzelani amadoda kaHamori uyise kaShekema\x + Gen. 34.2,6.\x*. Ngoba thina sizamsebenzelelani?
\v 29 Sengathi ngabe lababantu bebesesandleni sami\x + 2 Sam. 15.4.\x*, bengizamkhupha-ke uAbhimeleki. Wasesithi kuAbhimeleki: Yandisa ibutho lakho, uphume.
\p
\v 30 Kwathi uZebuli umbusi womuzi esizwa amazwi kaGahali indodana kaEbedi, ulaka lwakhe lwavutha.
\v 31 Wathuma izithunywa kuAbhimeleki ngobuqili, esithi: Khangela, uGahali indodana kaEbedi labafowabo bafikile eShekema, khangela-ke, sebeqinisa umuzi ukumelana lawe.
\v 32 Khathesi-ke sukuma ebusuku wena labantu abalawe, uyecathama egangeni.
\v 33 Kuzakuthi-ke ekuseni ekuphumeni kwelanga, uvuke ngovivi uwuhlasele umuzi; khangela, lapho yena labantu abalaye bephuma ukumelana lawe, uzakwenza kuye njengalokho isandla sakho esikutholayo.
\p
\v 34 UAbhimeleki wasesukuma labo bonke abantu ababelaye, ebusuku, basebeyicathamela iShekema ngezigaba ezine.
\v 35 UGahali indodana kaEbedi wasephuma wema esikhaleni sesango lomuzi. UAbhimeleki wasesukuma labantu ababelaye ekucathameni.
\v 36 Kwathi uGahali ebona abantu, wathi kuZebuli: Khangela, abantu bayehla ezingqongeni zezintaba\x + 9.7,25.\x*. Kodwa uZebuli wathi kuye: Ubona amathunzi ezintaba kungathi ngabantu.
\v 37 UGahali waqhubeka futhi ekhuluma wathi: Khangela, abantu bayehla bevela phakathi kwelizwe, lelinye ixuku livela endleleni yamagceke abavumisi\x + 9.6.\x*.
\v 38 UZebuli wasesithi kuye: Usungaphi umlomo wakho owathi ngawo: Ungubani uAbhimeleki\x + 9.28,29.\x* ukuthi simkhonze? Laba kayisibo abantu obadeleleyo yini? Ake uphume khathesi uyekulwa labo.
\v 39 UGahali wasephuma phambi kwabahlali beShekema, walwa loAbhimeleki.
\v 40 UAbhimeleki wamxotsha, wasebaleka phambi kwakhe; abanengi bawa belimele kwaze kwaba sekungeneni kwesango.
\v 41 UAbhimeleki wasehlala eAruma. UZebuli wasemxotsha uGahali labafowabo, ukuze bangahlali eShekema.
\v 42 Kwasekusithi kusisa abantu baphuma baya egangeni; bamtshela uAbhimeleki.
\v 43 Wasethatha abantu, wabehlukanisa baba ngamaxuku amathathu, wacathama egangeni, wabona, khangela-ke, abantu bephuma emzini, wabasukela wabatshaya.
\v 44 UAbhimeleki lexuku elalilaye basebebahlasela\x + 9.33; 20.37.\x* bema ekungeneni kwesango lomuzi, lamaxuku amabili ahlasela bonke ababesegangeni\x + 9.33, 20.37.\x*, abatshaya.
\v 45 UAbhimeleki wasesilwa emelene lomuzi lolosuku lonke, wawuthumba umuzi, wabulala abantu ababekiwo, wadilizela phansi umuzi\x + 1 Kho. 12.25.\x*, wawuhlanyela ngetshwayi\x + Dute. 29.23.\x*.
\p
\v 46 Lapho bonke abahlali bomphotshongo weShekema bekuzwa\x + 9.6.\x*, bangena enqabeni yendlu\x + 9.49. 1 Sam. 13.6.\x* kaEli-Berithi\x + 9.4; 8.33.\x*.
\v 47 Kwabikelwa uAbhimeleki ukuthi bonke abahlali bemphotshongweni weShekema babuthene ndawonye\x + 9.6.\x*.
\v 48 UAbhimeleki wasesenyukela entabeni yeZalimoni\x + Hlab. 68.14.\x*, yena labo bonke abantu ababelaye; uAbhimeleki wathatha ihloka esandleni sakhe, wagamula ugatsha lwezihlahla, waluthatha walwetshata ehlombe lakhe, wathi ebantwini ababelaye: Lokhu elibona ngikwenza, phangisani likwenze njengami.
\v 49 Ngakho bonke abantu labo bagamula, ngulowo ugatsha lwakhe, bamlandela uAbhimeleki bazibeka enqabeni\x + 9.49.\x*, bathungela inqaba ngomlilo phezu kwabo, kwaze kwathi bonke abantu bomphotshongo weShekema labo bafa\x + 9.49.\x*, phose abesilisa labesifazana abayinkulungwane.
\p
\v 50 UAbhimeleki wasesiya eThebezi, wamisa inkamba maqondana leThebezi wayithumba.
\v 51 Kodwa kwakulomphotshongo oqinileyo phakathi komuzi, labo bonke abesilisa labesifazana babalekela kuyo, labo bonke abahlali bomuzi, babavalela \add phakathi\x + 3.23.\x*\add*; benyukela ephahleni lomphotshongo.
\v 52 UAbhimeleki wasefika emphotshongweni, walwa lawo, wasondela emnyango womphotshongo ukuze awutshise ngomlilo.
\v 53 Owesifazana othile wasephosa\x + 2 Sam. 11.21.\x* ucezu\x + Jobe 41.24.\x* lwelitshe lokuchola\x + Dute. 24.6.\x* ekhanda likaAbhimeleki, wadabula ukhakhayi lwakhe.
\v 54 Wasebiza masinyane ijaha elalithwala izikhali zakhe\x + 1 Sam. 31.4.\x*, wathi kilo: Hwatsha inkemba yakho ungibulale, hlezi bathi ngami: Owesifazana wambulala. Ijaha lakhe laselimgwaza, wafa-ke.
\v 55 Kwathi amadoda akoIsrayeli ebona ukuthi uAbhimeleki usefile, ahamba, ngulowo waya endaweni yakhe.
\p
\v 56 Ngokunjalo uNkulunkulu wabuyisela ububi bukaAbhimeleki\x + Hlab. 94.23. Jobe 31.3. Zaga 5.22. Hlu. 9.24.\x* ayebenze kuyise, ngokubulala abafowabo abangamatshumi ayisikhombisa.
\v 57 Labo bonke ububi bamadoda eShekema uNkulunkulu wabubuyisela phezu kwamakhanda awo; kwasekusehlela phezu kwabo isiqalekiso sikaJothamu indodana kaJerubali\x + 9.20.\x*.
