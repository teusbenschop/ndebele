\c 15
\nb
\v 1 Kwathi emva kwezinsuku \add ezithile\add*, ngesikhathi sokuvuna ingqoloyi, uSamsoni wethekelela umkakhe elezinyane lembuzi\x + 6.19. Gen. 38.17.\x*. Wathi: Kangingene kumkami endlini. Kodwa uyise kamvumelanga ukungena.
\v 2 Uyise wasesithi: Isibili ngakhuluma ukuthi usumzonda lokumzonda; ngakho ngamnika umkhaphi wakho. Umnawakhe kamuhle kulaye yini? Ngiyacela, kabe ngowakho esikhundleni sakhe.
\p
\v 3 USamsoni wasesithi kubo: Khathesi angilacala mayelana lamaFilisti nxa ngiwenzela okubi.
\v 4 Ngakho uSamsoni wahamba, wabamba amakhanka angamakhulu amathathu, wathatha izihlanti, wafulathelisa umsila uqondana lomsila, wafaka isihlanti phakathi kwemisila emibili phakathi laphakathi.
\v 5 Kwathi esethungele umlilo ezihlantini, wawayekela ahamba emabeleni emiyo amaFilisti, watshisa kusukela ezinqunjini zamabele\x + Eks. 22.5.\x* kusiya emabeleni emiyo kusiya lezivinini \add l\add*ezihlahla zemihlwathi\x + Eks. 22.5.\x*.
\p
\v 6 AmaFilisti asesithi: Ngubani owenze lokhu? Bathi: USamsoni, umkhwenyana womThimina; ngoba uthethe umkakhe, wamnika umkhaphi wakhe. AmaFilisti asesenyuka, amtshisa yena loyise ngomlilo\x + 14.15.\x*.
\p
\v 7 USamsoni wasesithi kuwo: Lanxa lenze njalo, kanti ngizaphindisela kini, emva kwalokho ngiyekele.
\v 8 Wasebatshaya, umlenze phezu kwethangazi, ukubulala okukhulu. Wasesehla wahlala ebhalwini lwedwala\x + 15.11. Isa. 2.21. 57.5.\x* leEtamu\x + 1 Lan. 4.32.\x*.
\s USamsoni unqoba amaFilisti eLehi
\p
\v 9 AmaFilisti asesenyuka amisa inkamba koJuda, asabalala\x + 2 Sam. 5.18,22.\x* eLehi\x + 15.14,17,19.\x*.
\v 10 Amadoda akoJuda asesithi: Lenyukeleleni ukumelana lathi? Athi: Senyukelele ukubopha uSamsoni, ukuze senze kuye njengalokho akwenze kithi.
\v 11 Kwasekusehla amadoda azinkulungwane ezintathu akoJuda aya ebhalwini lwedwala leEtamu\x + 15.11. Isa. 2.21. 57.5 .\x*, athi kuSamsoni: Kawazi yini ukuthi amaFilisti ayasibusa? Pho, kuyini lokhu okwenze kithi\x + 14.4.\x*? Wasesithi kibo: Njengokwenza kwawo kimi ngenze njalo kuwo.
\v 12 Basebesithi kuye: Sehlele ukukubopha ukuze sikunikele esandleni samaFilisti. USamsoni wasesithi kibo: Fungani kimi ukuthi lina kaliyikungihlasela.
\v 13 Basebekhuluma kuye bathi: Hatshi, kodwa sizakubopha lokukubopha, sikunikele esandleni sawo, kodwa oqotho kasiyikukubulala. Basebembopha ngamagoda amabili amatsha\x + 16.11,12.\x*, bamenyusa edwaleni.
\p
\v 14 Kwathi esefikile eLehi, amaFilisti aklabalala emhlangabeza. UMoya weN\nd kosi\nd* wasefika ngamandla phezu kwakhe\x + 14.6,19. 3.10.\x*, lamagoda ayesengalweni zakhe aba njengefilakisi etshiswe ngomlilo, lezibopho zakhe zancibilika zasuka ezandleni zakhe\x + 16.11,12.\x*.
\v 15 Wasethola umhlathi omutsha kababhemi, welula isandla sakhe wawuthatha, watshaya ngawo amadoda ayinkulungwane\x + 3.31. Levi 26.8. Josh. 23.10.\x*.
\v 16 USamsoni wasesithi: Ngomhlathi kababhemi, inqumbi phezu kwezinqumbi, ngomhlathi kababhemi ngitshaye amadoda ayinkulungwane.
\v 17 Kwasekusithi eseqedile ukukhuluma wawulahla umhlathi esandleni sakhe, wayibiza leyondawo \add ngokuthi\add* iRamathi-Lehi.
\p
\v 18 Wayesomile kakhulu, wakhala eN\nd kosi\nd*ni wathi: Wena unikile lokhukukhululwa okukhulu ngesandla senceku yakho; khathesi-ke sengizakufa ngokoma, ngiwele esandleni sabangasokanga yini?
\v 19 UNkulunkulu waseqhekeza igodi elaliseLehi, kwaphuma amanzi kilo\x + Zaga 27.22. Zef. 1.11.\x*. Kwathi esenathile, umoya wakhe wabuya waqaqabuka\x + Gen. 45.27.\x*. Ngalokho wabiza ibizo lawo \add ngokuthi\add* yiEni-Hakore, oseLehi kuze kube lamuhla.
\v 20 Wasesahlulela uIsrayeli ensukwini zamaFilisti iminyaka engamatshumi amabili\x + 13.1.\x*.