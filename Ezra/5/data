\c 5
\s Ukuqhubeka komsebenzi wokwakha ithempeli
\p
\v 1 Abaprofethi, oHagayi umprofethi\x + Hag. 1.1.\x* loZekhariya indodana kaIdo\x + 6.14. Zek. 1.1. 2 Kho. 9.2.\x*, basebeprofetha kumaJuda ayekoJuda laseJerusalema, ebizweni likaNkulunkulu kaIsrayeli phezu kwawo.
\v 2 Khonokho kwasuka oZerubhabheli indodana kaSalatiyeli\x + 5.14. Neh. 12.7.\x* loJeshuwa indodana kaJozadaki\x + 5.14. Neh. 12.7.\x*, baqala ukwakha indlu kaNkulunkulu eseJerusalema, njalo kanye labo abaprofethi bakaNkulunkulu bebasekela.
\p
\v 3 Ngalesosikhathi kwafika kibo oTathenayi umbusi nganeno komfula loShethari-Bozenayi\x + 5.6. 6.6,13.\x*, labangane babo, bakhuluma kanje kibo: Ngubani obeke umthetho kini wokwakha lindlu lokuqedisa lumduli\x + 5.9. 4.19.\x*?
\v 4 Sasesibatshela ngokunjalo: Ngobani amabizo abantu abakha lesisakhiwo\x + 4.8.\x*?
\v 5 Kodwa ilihlo likaNkulunkulu wabo laliphezu kwabadala bamaJuda, ukuthi kababenzanga beme, ize ifike leyondaba kuDariyusi\x + 7.6. Hlab. 33.18.\x*, baze babuyisele-ke incwadi ngayo\x + 6.6.\x*.
\p
\v 6 Ikhophi yencwadi oTathenayi umbusi nganeno komfula loShethari-Bozenayi labangane bakhe amaAfarisathiki ayenganeno komfula abayithumela kuDariyusi inkosi\x + 4.9.\x*;
\v 7 bathumeza incwadi kuye, njalo kwabhalwa kanje kuyo:
\p KuDariyusi inkosi, ukuthula konke.
\v 8 Kakwaziwe enkosini ukuthi saya esabelweni sakoJuda, endlini kaNkulunkulu omkhulu, eyakhiwe ngamatshe amakhulu, izigodo sezifakiwe emidulini; njalo lumsebenzi uyenziwa ngokuphangisa, uphumelela esandleni sabo.
\v 9 Sasesibabuza labobadala sakhuluma kanje kubo: Ngubani obeke umthetho kini wokwakha lindlu lokuqedisa lumduli\x + 5.3,4.\x*?
\v 10 Njalo sababuza amabizo abo ukuze sikwazise, ukuze sibhale amabizo abantu abazinhloko zabo.
\v 11 Langokunjalo babuyisela ilizwi kithi besithi: Thina siyizinceku zikaNkulunkulu wamazulu lomhlaba, sakha indlu eyayakhiwe iminyaka eminengi phambi kwalokhu, inkosi enkulu yakoIsrayeli eyayakha yayiqeda\x + 1 Kho. 6.1.\x*.
\v 12 Kodwa emva kwalokho obaba bamthukuthelisa uNkulunkulu wamazulu\x + 2 Lan. 36.16,17.\x*, wabanikela esandleni sikaNebhukadinezari inkosi yeBhabhiloni, umKhaladiya\x + 2 Kho. 24.2. 25.8,9,11.\x*, owachitha lindlu, wathumbela abantu eBhabhiloni.
\v 13 Kodwa ngomnyaka wokuqala kaKoresi inkosi yeBhabhiloni, uKoresi inkosi wamisa umthetho wokwakha lindlu kaNkulunkulu\x + 1.1.\x*.
\v 14 Njalo lezitsha zendlu kaNkulunkulu ezingezegolide lesiliva uNebhukadinezari ayezithethe wazisusa ethempelini eliseJerusalema waziletha ethempelini leBhabhiloni, lezo uKoresi inkosi wazikhupha ethempelini leBhabhiloni\x + 1.7,8. 6.5.\x*, zanikwa olebizo elinguSheshibazari ayembeke ukuthi abe ngumbusi\x + 2.2. 3.2,8. 5.2. 1.8. 5.16. Hag. 1.14. 2.2,21. Zek. 4.9.\x*.
\v 15 Wasesithi kuye: Thatha lezizitsha, uyezibeka ethempelini eliseJerusalema, lendlu kaNkulunkulu kayakhiwe endaweni yayo.
\v 16 Ngakho uSheshibazari lo wafika wabeka izisekelo zendlu kaNkulunkulu eseJerusalema\x + 3.8,10.\x*; njalo kusukela kulesosikhathi kuze kube khathesi ilokhu isakhiwa, kayikapheli\x + 6.15.\x*.
\v 17 Ngakho-ke uba kulungile enkosini kakuhlolisiswe endlini yokuligugu kwenkosi ekhona eBhabhiloni ukuthi kungaba yikuthi umthetho wenziwa yini nguKoresi inkosi wokwakha lindlu kaNkulunkulu eJerusalema. Kayithumele-ke intando yenkosi kithi mayelana lalinto\x + 6.1,2.\x*.
