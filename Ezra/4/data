\c 4
\s Izitha zabakoJuda ziyabahlupha ekwakheni kwabo
\p
\v 1 Kwathi izitha zakoJuda loBhenjamini sezizwile ukuthi abantwana bokuthunjwa babesakhela iN\nd kosi\nd* uNkulunkulu kaIsrayeli ithempeli\x + 4.7-9.\x*,
\v 2 basebesondela kuZerubhabheli lenhlokweni zaboyise bathi kibo: Kasakhe lani, ngoba siyamdinga uNkulunkulu wenu njengani, samhlabela kusukela ensukwini zikaEsarihadoni inkosi yeAsiriya owasenyusela lapha\x + 4.10. 2 Kho. 17.24,32,33. 19.37.\x*.
\v 3 Kodwa uZerubhabheli loJeshuwa lezinye inhloko zaboyise zakoIsrayeli bathi kibo: Kayisikho kwenu lathi\x + 2 Sam. 16.10.\x* ukwakhela uNkulunkulu wethu indlu\x + Neh. 2.20.\x*, kodwa yithi sodwa esizakwakhela iN\nd kosi\nd* uNkulunkulu kaIsrayeli njengokusilaya kwenkosi uKoresi inkosi yePerisiya\x + 3.7.\x*.
\v 4 Kwasekusithi abantu balelolizwe\x + 3.3.\x* badondisa izandla zabantu bakoJuda, babesabisa ekwakheni\x + 2 Lan. 15.7.\x*.
\v 5 Basebebaqhatshela abeluleki ukufubisa icebo labo zonke izinsuku zikaKoresi inkosi yePerisiya, kwaze kwaba sekubuseni kukaDariyusi inkosi yePerisiya\x + Hlab. 33.10.\x*.
\v 6 Ekubuseni-ke kukaAhasuwerusi, ekuqaleni kokubusa kwakhe, babhala isimangalelo bemelene labahlali bakoJuda leJerusalema\x + Gen. 26.21.\x*.
\p
\v 7 Njalo ensukwini zikaAthakisekisi oBishilamu, uMithiredathi, uTabeyeli labanye abakibo babhalela uAthakisekisi inkosi yePerisiya\x + 1.8.\x*; lombhalo wencwadi\x + 7.11. 4.18,23.\x* wawubhalwe ngesiSiriya, uhunyutshwe ngesiSiriya\x + 2 Kho. 18.26.\x*.
\v 8 URehuma umlawuli loShimishayi umbhali babhala incwadi bemelene leJerusalema kuAthakisekisi inkosi, ngalindlela:
\v 9 Khonokho uRehuma umlawuli loShimishayi umbhali labanye babangane babo, amaDinayi\x + 2 Kho. 17.24,30,31.\x*, amaAfarisathiki, amaTharipheli\x + 5.6. 6.6.\x*, amaAfarisi\x + 5.6. 6.6.\x*, amaArikhevi, amaBhabhiloni, amaShushaniki\x + Neh. 1.1.\x*, amaDehavi, amaElamu\x + Isa. 11.11.\x*,
\v 10 lezinye izizwe uAsinaphari\x + 4.2.\x* omkhulu lodumileyo azithumbayo wazihlalisa emzini ongoweSamariya\x + 1 Kho. 16.24.\x*, lezinye phetsheya komfula, lakhathesi\x + 4.11,17. 7.12.\x*.
\p
\v 11 Le yikhophi yencwadi abayithumeza kuye, kuAthakisekisi inkosi: Izinceku, amadoda anganeno komfula, langesikhathi esinje.
\v 12 Kakwaziwe enkosini ukuthi amaJuda enyuka evela kuwe esiza kithi asefikile eJerusalema, ayawakha lowomuzi ovukelayo lomubi, aseqedisa imiduli, avuselela izisekelo.
\v 13 Khathesi kakwaziwe enkosini ukuthi uba lumuzi usakhiwa lemiduli iphele, kabayikupha umthelo, imali eyimfanelo, lemali yendlela, futhi uzalimaza isikhwama samakhosi\x + 7.24. 4.20. 6.8. Neh. 5.4.\x*.
\v 14 Khathesi njengoba sisidla itswayi etswayini lesigodlo njalo kakusifanelanga ukuthi sibone ihlazo lenkosi, ngakho sithumele sayazisa inkosi;
\v 15 ukuze kuhlolwe egwalweni lwezindaba zaboyihlo. Ngakho uzathola egwalweni lwezindaba, wazi ukuthi lumuzi ungumuzi ovukelayo, olimazayo emakhosini lemazweni, benza ukuhlamuka phakathi kwawo kwasezinsukwini zekadeni. Ngakho lumuzi wachithwa.
\v 16 Siyayazisa inkosi ukuthi uba lumuzi usakhiwa, lemiduli yawo iphele, ngalokho kawuyikuba lesabelo nganeno komfula.
\p
\v 17 Inkosi yathuma impendulo kuRehuma umlawuli loShimishayi umbhali labanye babangane babo abahlala eSamariya labanye abaphetsheya komfula: Ukuthula, langesikhathi esinje\x + 4.7.\x*.
\v 18 Incwadi elayithumela kithi ifundiwe ngokucacileyo phambi kwami\x + Neh. 8.8.\x*.
\v 19 Umlayo wasubekwa yimi, basebedinga bathola ukuthi kusukela ensukwini zendulo lumuzi uziphakamisele amakhosi, lomvukela lokuhlamuka kwenziwe phakathi kwawo.
\v 20 Kwake kwaba khona amakhosi alamandla phezu kweJerusalema ayebusa phezu kwakho konke ngaphetsheya komfula\x + Gen. 15.18. Josh. 1.4. Hlab. 72.8. 1 Kho. 4.21.\x*; lomthelo, imali eyimfanelo, lemali yendlela kwaphiwa wona\x + 7.24. 4.20. 6.8. Neh. 5.4.\x*.
\v 21 Khathesi bekani umthetho ukwenza ukuthi lababantu bayekele ukuze lumuzi ungakhiwa kuze kwenziwe umthetho yimi.
\v 22 Njalo qaphelani ukuthi lingayekethisi ekwenzeni lokhu. Kungani ukonakala kuzakhula kukho ukulinyazwa kwamakhosi?
\p
\v 23 Khonokho, kusukela ikhophi yencwadi kaAthakisekisi inkosi isifundiwe phambi kwaboRehuma loShimishayi umbhali labangane babo, baya masinyane eJerusalema kumaJuda, babenza bayekela ngengalo lamandla.
\v 24 Khonokho wema umsebenzi wendlu kaNkulunkulu eseJerusalema; wasusima kwaze kwaba ngumnyaka wesibili wokubusa kukaDariyusi inkosi yePerisiya.
