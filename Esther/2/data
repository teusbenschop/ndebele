\c 2
\s UEsta uba yindlovukazi
\p
\v 1 Emva kwalezizinto, ulaka lwenkosi uAhasuwerusi seludedile, wamkhumbula uVashiti, lalokho ayekwenzile, lalokho okwaqunywa ngaye\x + 1.19,20.\x*.
\v 2 Izinceku zenkosi ezaziyisebenzela zasezisithi: Kakudingelwe inkosi amantombazana, izintombi ezikhangeleka kuhle.
\v 3 Inkosi imise-ke ababonisi kuzo zonke izabelo zombuso, ukuze babuthanise wonke amantombazana, izintombi ezikhangeleka kuhle, eShushani isigodlo, endlini yabesifazana, esandleni sikaHegayi, umthenwa wenkosi, umlondolozi wabesifazana, lokunika okokuqhola kwawo.
\v 4 Kuthi intombazana enhle emehlweni enkosi ibe yindlovukazi esikhundleni sikaVashiti. Indaba yayilungile-ke emehlweni enkosi, yenza njalo\x + 2.9,12. Zaga 20.30.\x*.
\p
\v 5 Kwakukhona indoda engumJuda eShushani isigodlo, obizo layo lalinguModekhayi indodana kaJayiri indodana kaShimeyi\x + Ezra 2.2.\x* indodana kaKishi, umBhenjamini\x + 1 Sam. 9.1. 2 Sam. 20.1.\x*,
\v 6 owayethunjwe eJerusalema kanye labathunjwa ababethunjwe loJekoniya inkosi yakoJuda, uNebhukadinezari inkosi yeBhabhiloni owayebathumbile\x + 2 Kho. 24.14,15. 2 Lan. 36.10,20. Jer. 24.1. 29.2.\x*.
\v 7 Njalo wayesondla uHadasa, onguEsta, umntakamalumakhe, ngoba wayengelayise kumbe unina; njalo intombi yayinhle ngesimo njalo ikhangeleka kuhle; ekufeni-ke kukayise lonina uModekhayi wayithatha yaba yindodakazi yakhe\x + 2.15.\x*.
\p
\v 8 Kwasekusithi sekuzwakele ilizwi lenkosi lomthetho wayo, lapho sekubuthaniswe izintombi ezinengi eShushani isigodlo esandleni sikaHegayi, uEsta laye wathathwa wasiwa endlini yenkosi esandleni sikaHegayi, umlondolozi wabesifazana\x + 2.3.\x*.
\v 9 Lentombi yayinhle emehlweni akhe, yazuza umusa phambi kwakhe\x + 2.15,17. 5.2.\x*; wasehle eyinika amakha ayo lezabelo zayo, lamantombazana akhethiweyo ayisikhombisa ukuyinika avela endlini yenkosi; wayisusa wayifaka yona lamantombazana ayo \add endaweni\add* enhle yendlu yabesifazana\x + 2.3,12.\x*.
\v 10 UEsta wayengakhulumanga abantu bakwabo lomhlobo wakhe, ngoba uModekhayi wayemlayile ukuthi angakukhulumi\x + 2.20.\x*.
\v 11 Langalo lonke usuku ngosuku uModekhayi wayehambahamba phambi kweguma lendlu yabesifazana ukwazi impilakahle kaEsta lokuthi kuyini okuzakwenzeka kuye.
\p
\v 12 Lekufikeni kwezopha lentombi ngentombi ukungena enkosini uAhasuwerusi ekucineni sekwenziwe kuye njengomthetho wabesifazana, inyanga ezilitshumi lambili, ngoba ngokunjalo kwagcwaliseka insuku zamakha awo, inyanga eziyisithupha ngamafutha \w emure\w**, lenyanga eziyisithupha ngamakha okuqhola, lang\add amanye\add* amakha abesifazana.
\v 13 Ngalokho-ke intombi yangena enkosini; loba kuyini ekutshoyo izakunikwa ukuthi ihambe lakho isuka endlini yabesifazana isiya endlini yenkosi.
\v 14 Ntambama yangena, lekuseni ibuyele endlini yesibili yabesifazana, esandleni sikaShashigazi umthenwa wenkosi umlondolozi wabafazi abancinyane; kayingenanga futhi enkosini ngaphandle kokuthi inkosi ithokoze ngayo, ibizwe ngebizo.
\p
\v 15 Kwathi selifikile izopho likaEsta, indodakazi kaAbihayili umalumakhe kaModekhayi owayemthethe waba yindodakazi yakhe\x + 2.7. 9.29.\x*, lokuthi angene enkosini, kacelanga lutho ngaphandle kwalokho uHegayi umthenwa wenkosi umlondolozi wabesifazana akutshoyo. UEsta wayesemukela-ke umusa emehlweni abo bonke abambonayo.
\v 16 Ngokunjalo uEsta wasiwa enkosini uAhasuwerusi endlini yayo yesikhosini ngenyanga yetshumi, eyinyanga kaTebethi, ngomnyaka wesikhombisa wokubusa kwayo.
\v 17 Inkosi yasimthanda uEsta okwedlula bonke abesifazana, wemukela umusa lesihe phambi kwayo okwedlula zonke intombi, yasibeka umqhele wobukhosi ekhanda lakhe, yamenza indlovukazi esikhundleni sikaVashiti.
\v 18 Inkosi yasisenzela zonke iziphathamandla zayo lenceku zayo idili elikhulu, idili likaEsta. Yenzela izabelo ikhefu\x + 1.3.\x*, yapha izipho\x + 2 Sam. 11.8.\x* njengokwamandla enkosi\x + 1.7.\x*.
\v 19 Kwathi intombi sezibuthanisiwe okwesibili\x + 2.3,4.\x*, uModekhayi wayehlezi esangweni lenkosi\x + 2.21. 3.2,3. 5.9,13. 6.10,12. 4.2,6.\x*.
\v 20 UEsta wayengakhulumanga umhlobo wakhe labantu bakibo, njengoba uModekhayi wamlaya\x + 2.10.\x*, ngoba uEsta wenza umlayo kaModekhayi njengalapho esondliwa elaye\x + 2.7.\x*.
\s UModekhayi utshela uEsta ukuthi kukhona abenza ugobe ngenkosi
\p
\v 21 Ngalezozinsuku uModekhayi ehlezi esangweni lenkosi, oBigithani loTereshi abathenwa ababili benkosi\x + 6.2.\x*, abalindi bombundu, bathukuthela, badinga ukuyithela isandla inkosi uAhasuwerusi.
\v 22 Njalo udaba lwaziwa kuModekhayi, waselutshela uEsta indlovukazi; njalo uEsta wayitshela inkosi ebizweni likaModekhayi\x + 6.2. 7.9.\x*.
\v 23 Lolodaba seluhlolwa, lwatholakala \add lunjalo\add*; ngakho bobabili baphanyekwa esihlahleni. Kwasekubhalwa egwalweni lwemilando phambi kwenkosi\x + 6.1. 10.2.\x*.
