\c 6
\s UHamani ulaywa ukuthi anike uModekhayi udumo
\p
\v 1 Ngalobobusuku ubuthongo benkosi babaleka; yasisithi kakulethwe ugwalo lwezikhumbuzo lwemilando; yasibalwa phambi kwenkosi\x + 2.23. 10.2. Mal. 3.16.\x*.
\v 2 Kwasekutholakala kubhaliwe ukuthi uModekhayi wabika ngoBigithana loTereshi, abathenwa ababili benkosi, abalindi bombundu, ababedinge ukwelulela isandla enkosini uAhasuwerusi\x + 2.21.\x*.
\v 3 Inkosi yasisithi: Dumo\x + 1.4.\x* lobukhulu bani obenziwa kuModekhayi ngalokhu\x + 1.4.\x*? Izinceku zenkosi ezaziyikhonza zasezisithi: Kakwenziwanga lutho kuye.
\p
\v 4 Inkosi yasisithi: Ngubani osegumeni? UHamani wayesengene egumeni elingaphandle lendlu yenkosi\x + 4.11. 5.1.\x* ukukhuluma enkosini ukuthi ilengise uModekhayi egodweni ayemlungisele lona\x + 5.14.\x*.
\v 5 Izinceku zenkosi zasezisithi kuyo: Khangela, uHamani umi egumeni. Inkosi yasisithi: Kangene.
\v 6 UHamani wasengena; inkosi yasisithi kuye: Kwenziweni kumuntu inkosi ethokoza kudumo lwakhe? UHamani wasesithi enhliziyweni yakhe: Ngubani inkosi engathokoza uku\add m\add*nika udumo okwedlula mina?
\v 7 UHamani wasesithi enkosini: Umuntu inkosi ethokoza kudumo lwakhe,
\v 8 kakulethwe isembatho sobukhosi inkosi uqobo esigqokayo, lebhiza inkosi eligadayo, lokuthi umqhele wobukhosi ubekwe enhlokweni yalo\x + 1 Kho. 1.33.\x*;
\v 9 lesembatho lebhiza kunikwe esandleni somunye weziphathamandla zenkosi ezihloniphekayo, lokuthi bagqokise lowomuntu inkosi ethokoza kudumo lwakhe, bamgadise ibhiza adabule igceke lomuzi, bamemeze phambi kwakhe \add bathi\add*: Kwenziwa nje emuntwini inkosi ethokoza ngodumo lwakhe\x + 1.3.\x*.
\v 10 Inkosi yasisithi kuHamani: Phangisa thatha isembatho lebhiza njengokutsho kwakho, wenze njalo kuModekhayi umJuda ohlala esangweni lenkosi; kungawi lalizwi kukho konke okukhulumileyo.
\v 11 UHamani wasethatha isembatho lebhiza, wagqokisa uModekhayi, wamgadisa wadabula igceke lomuzi, wamemeza phambi kwakhe \add wathi\add*: Kwenziwa nje emuntwini inkosi ethokoza kudumo lwakhe.
\p
\v 12 Wasebuyela uModekhayi esangweni lenkosi, kodwa uHamani wahaluzela waya endlini yakhe elila\x + 2 Lan. 26.20.\x* embomboze ikhanda\x + 2 Sam. 15.30.\x*.
\v 13 UHamani wasetshela uZereshi umkakhe labo bonke abangane bakhe\x + 5.10,14.\x* konke okumehleleyo. Abahlakaniphileyo bakhe loZereshi umkakhe basebesithi kuye: Uba uModekhayi engowenzalo yamaJuda, osuqalise ukuwa phambi kwakhe, kawuyikumelana laye, kodwa uzakuwa lokuwa phambi kwakhe\x + 4.7.\x*.
\v 14 Besakhuluma loHamani, abathenwa benkosi basondela, bahaluzela ukuletha uHamani\x + 2 Lan. 26.20.\x* edilini uEsta ayelenzile\x + 5.8.\x*.