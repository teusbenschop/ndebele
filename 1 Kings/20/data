\c 20
\s UAhabi unqoba amaSiriya
\p
\v 1 UBenihadadi inkosi yeSiriya wasebutha ibutho lakhe lonke\x + 15.18. 20.2,5,9. 2 Kho. 6.24. 8.7,9. Jer. 49.27. Amos 1.4. 2 Kho. 13.3,24,25.\x*, elamakhosi angamatshumi amathathu lambili, lamabhiza lezinqola. Wenyuka wayavimbezela iSamariya, walwa layo\x + 16.24.\x*.
\v 2 Wathuma izithunywa kuAhabi inkosi yakoIsrayeli, emzini, wathi kuye: Utsho njalo uBenihadadi:
\v 3 Isiliva sakho legolide lakho ngokwami, labafazi bakho labantwana bakho abahle ngabami.
\v 4 Inkosi yakoIsrayeli yasiphendula yathi: Njengokwelizwi lakho, nkosi yami, nkosi, ngingowakho, lakho konke engilakho.
\v 5 Izithunywa zasezibuyela zathi: Utsho njalo uBenihadadi uthi: Lanxa ngithumele kuwe ngisithi: Isiliva sakho legolide lakho labafazi bakho labantwana bakho, kunike mina;
\v 6 kube kanti phose ngalesisikhathi kusasa ngizathuma kuwe izinceku zami, zizaguduza indlu yakho lezindlu zezinceku zakho; kuzakuthi-ke, yonke into ethandekayo emehlweni akho, zizayifaka esandleni sazo ziyithathe.
\v 7 Ngakho inkosi yakoIsrayeli yabiza bonke abadala belizwe yathi\x + 20.11,21,22,31,32,40,41,43. 22.2,3,4. 2 Kho. 5.6,7,8. 6.9.\x*: Ake linanzelele libone ukuthi lo udinga ububi, ngoba uthumele kimi ngabafazi bami langabantwana bami langesiliva sami langegolide lami, njalo kangimalelanga\x + 2 Kho. 5.7.\x*.
\v 8 Bonke abadala labo bonke abantu basebesithi kuyo: Ungalaleli, njalo ungavumi.
\v 9 Wasesithi kuzo izithunywa zikaBenihadadi: Tshelani inkosi yami, inkosi \add ukuthi\add*: Konke eyakuthumela encekwini yayo kuqala ngizakwenza; kodwa linto kangilamandla okuyenza. Izithunywa zasezihamba, zayibuyisela ilizwi.
\v 10 UBenihadadi wasethumela kuye wathi: Kabenze njalo onkulunkulu kimi, bengezelele njalo\x + Ruthe 1.17.\x*, uba ubhuqu lweSamariya lungenela izandla ezigcweleyo zabo bonke abantu abangilandelayo.
\v 11 Inkosi yakoIsrayeli yasiphendula yathi\x + 20.11,21,22,31,32,40,41,43. 22.2,3,4. 2 Kho. 5.6,7,8. 6.9.\x*: \add M\add*tsheleni: Lowo obhinca \add izikhali\add* kangaziqakisi njengozikhululayo\x + 22.34. 2 Lan. 9.24. 18.33. Eks. 13.18.\x*.
\v 12 Kwasekusithi esizwa lelilizwi esanatha\x + 20.16.\x*, yena lamakhosi emadumbeni, wathi ezincekwini zakhe: Zimiseni! Zasezizimisa ukumelana lomuzi.
\p
\v 13 Khangela-ke, umprofethi othile wasondela kuAhabi inkosi yakoIsrayeli, wathi: Itsho njalo iN\nd kosi\nd*: Uyalibona lelixuku lonke elikhulu yini? Khangela, ngizalinikela esandleni sakho lamuhla\x + 20.28.\x*, njalo uzakwazi ukuthi mina ngiyiN\nd kosi\nd*\x + 18.36.\x*.
\v 14 UAhabi wasesithi: Ngobani? Wasesithi: Itsho njalo iN\nd kosi\nd*: Ngamajaha abaphathi bezabelo. Wasesithi: Ngubani ozaqalisa impi? Wasesithi: Wena.
\v 15 Wasebala amajaha abaphathi bezabelo, ayengamakhulu amabili lamatshumi amathathu lambili; lemva kwawo wabala bonke abantu, bonke abantwana bakoIsrayeli, izinkulungwane eziyisikhombisa.
\v 16 Basebephuma emini, uBenihadadi esenathe wadakwa emadumbeni, yena lamakhosi, amakhosi angamatshumi amathathu lambili ayemsiza\x + 20.1,12. 16.9.\x*.
\v 17 Amajaha abaphathi bezabelo asephuma kuqala. UBenihadadi wasethuma, basebemtshela besithi: Kuphume amadoda eSamariya.
\v 18 Wasesithi: Loba ephumele ukuthula, abambeni ephila; loba-ke ephumele impi, abambeni ephila.
\v 19 Lala aphuma emzini, amajaha abaphathi bezabelo, lebutho elawalandelayo.
\v 20 Babulala, ngulowo lalowo umuntu wakhe. AmaSamariya asebaleka, uIsrayeli wasexotshana lawo, kodwa uBenihadadi inkosi yeSiriya waphunyuka ngebhiza kanye labagadi bamabhiza.
\v 21 Inkosi yakoIsrayeli yasiphuma, yatshaya amabhiza lenqola, yatshaya phakathi kwamaSiriya ngokubulala okukhulu\x + 20.11,21,22,31,32,40,41,43. 22.2,3,4. 2 Kho. 5.6,7,8. 6.9.\x*.
\p
\v 22 Lowomprofethi wasesondela\x + 20.13.\x* enkosini yakoIsrayeli\x + 20.11,21,22,31,32,40,41,43. 22.2,3,4. 2 Kho. 5.6,7,8. 6.9.\x* wathi kuyo: Hamba, uziqinise, unanzelele njalo ubone okwenzayo; ngoba ekuthwaseni komnyaka inkosi yeSiriya izakwenyuka imelane lawe\x + 20.26. 2 Sam. 11.1.\x*.
\p
\v 23 Lezinceku zenkosi yeSiriya zathi kuyo: Onkulunkulu babo bangonkulunkulu bezintaba, yikho belamandla kulathi; kube kanti asilwe labo emagcekeni, sibili sizabehlula\x + Dute. 3.10.\x*.
\v 24 Ngakho yenza linto: Susa amakhosi, ngulowo lalowo endaweni yakhe, ubeke izinduna esikhundleni sawo;
\v 25 njalo wena zibalele ibutho njengebutho eliwileyo kuwe, lebhiza njengebhiza, lenqola njengenqola; njalo sizakulwa labo emagcekeni, isibili sizabehlula\x + Dute. 3.10.\x*. Yasilalela ilizwi labo, yenza njalo.
\p
\v 26 Kwasekusithi ekuthwaseni komnyaka uBenihadadi wabala amaSiriya, wenyukela eAfeki ekulweni loIsrayeli\x + 20.30. Josh. 12.18. 13.4. 1 Sam. 29.1. 2 Kho. 13.17.\x*.
\v 27 Abantwana bakoIsrayeli babalwa-ke, banikwa imiphako, basebephuma ukumelana lawo; abantwana bakoIsrayeli bamisa inkamba phambi kwawo njengemihlanjana yembuzi emibili, kodwa amaSiriya agcwala ilizwe.
\p
\v 28 Kwasekusondela umuntu kaNkulunkulu\x + Hlu. 13.6.\x*, wakhuluma enkosini yakoIsrayeli wathi: Itsho njalo iN\nd kosi\nd*: Ngenxa yokuthi amaSiriya athe: IN\nd kosi\nd* inguNkulunkulu wezintaba, kodwa kayisuye uNkulunkulu wezihotsha\x + 20.23.\x*, ngakho ngizanikela esandleni sakho lelixuku lonke elikhulu, njalo lizakwazi ukuthi mina ngiyiN\nd kosi\nd*\x + 20.13.\x*.
\v 29 Basebemisa inkamba, enye iqondene lenye, insuku eziyisikhombisa. Kwasekusithi ngosuku lwesikhombisa impi yadibana; abantwana bakoIsrayeli basebetshaya ngosuku lunye amaSiriya azinkulungwane ezilikhulu ahamba ngenyawo.
\v 30 Labaseleyo babalekela eAfeki emzini\x + 20.30. Josh. 12.18. 13.4. 1 Sam. 29.1. 2 Kho. 13.17.\x*; lomduli wawela phezu kwamadoda ayizinkulungwane ezingamatshumi amabili lesikhombisa ayesele. UBenihadadi laye wabaleka, wangena emzini ekamelweni elingaphakathi.
\p
\v 31 Lezinceku zakhe zathi kuye: Khangela-ke, sizwile ukuthi amakhosi endlu yakoIsrayeli angamakhosi alesihawu; ake sifake amasaka enkalweni zethu, lamagoda emakhanda ethu\x + 21.27. Gen. 37.34. 2 Sam. 3.31. 2 Kho. 6.30. 19.1,2. 1 Lan. 21.16. Neh. 9.1. Esta 4.1. Hlab. 35.13. 69.11. Isa. 22.12. 37.1,2. Jow. 1.13. Jona 3.5,6,8. Isam. 11.3.\x*, siphumele enkosini yakoIsrayeli; mhlawumbe izagcina umphefumulo wakho uphile\x + 20.11,21,22,31,32,40,41,43. 22.2,3,4. 2 Kho. 5.6,7,8. 6.9.\x*.
\v 32 Basebethandela amasaka enkalweni zabo, lamagoda emakhanda abo, bafika enkosini yakoIsrayeli\x + 20.11,21,22,31,32,40,41,43. 22.2,3,4. 2 Kho. 5.6,7,8. 6.9.\x*, bathi: Inceku yakho uBenihadadi ithi: Ake ungiyekele ngiphile. Yasisithi: Usaphila yini? Ungumfowethu.
\v 33 Lamadoda aqaphela ngokukhuthala aphangisa ukukuhluthuna kuyo, athi: Umfowenu uBenihadadi. Yasisithi: Hambani liyemthatha. UBenihadadi wasephumela kuyo, yamkhweza enqoleni\x + Gen. 44.5.\x*.
\v 34 Wasesithi kuyo: Imizi ubaba ayithatha kuyihlo ngizayibuyisela\x + 15.20.\x*; futhi ungazenzela izitalada eDamaseko\x + 11.24.\x* njengokwenza kukababa eSamariya. Khona \add uAhabi wathi:\add* Mina ngizakuyekela uhambe ngalesisivumelwano. Yasisenza laye isivumelwano yamyekela ehamba\x + 22.31.\x*.
\p
\v 35 Umuntu othile wamadodana abaprofethi\x + 2 Kho. 2.3.\x* wasesithi kumakhelwane wakhe ngelizwi leN\nd kosi\nd* uNkulunkulu: Ake ungitshaye. Kodwa lowomuntu wala ukumtshaya\x + 13.17.\x*.
\v 36 Wasesithi kuye: Ngenxa yokuthi ungalilalelanga ilizwi leN\nd kosi\nd*, khangela, ekusukeni kwakho kimi isilwane sizakutshaya\x + 13.24.\x*. Wasesuka kuye, lesilwane samfica, sambulala.
\v 37 Wasethola omunye umuntu wathi: Ake ungitshaye. Lalowomuntu wamtshaya lokumtshaya emlimaza.
\v 38 Ngakho umprofethi wasuka, wamelela inkosi endleleni, ezifihle isimo ngelembu emehlweni\x + 1 Sam. 28.8.\x*.
\v 39 Kwasekusithi inkosi idlula, yena wamemeza enkosini wathi: Inceku yakho yaphuma phakathi kwempi; khangela-ke, umuntu waphambuka, waletha umuntu kimi, wathi: Londoloza lumuntu; uba elahleka lokulahleka, khona impilo yakho izakuba sesikhundleni sempilo yakhe, kumbe uhlawule \w ngethalenta\w** lesiliva\x + 20.42. 2 Kho. 10.24.\x*.
\v 40 Kwasekusithi inceku yakho isaphathekile lapha lalaphaya, yena wayengekho. Inkosi yakoIsrayeli yasisithi kuye: Sinjalo isahlulelo sakho, usu\add si\add*qumile wena\x + 20.7.\x*.
\v 41 Wasephangisa walisusa ilembu emehlweni akhe. Inkosi yakoIsrayeli yasimazi ukuthi ungowabaprofethi\x + 20.7.\x*.
\v 42 Wasesithi kuyo: Itsho njalo iN\nd kosi\nd*: Ngoba umyekele ukuthi aphume esandleni umuntu engim\add misele\add* ukumtshabalalisa, ngakho impilo yakho izakuba sesikhundleni sempilo yakhe, labantu bakho esikhundleni sabantu bakhe\x + 22.38. 1 Sam. 28.18.\x*.
\v 43 Inkosi yakoIsrayeli\x + 20.7.\x* yasisiya endlini yayo inyukumele, ithukuthele, yafika eSamariya\x + 21.4.\x*.