\c 1
\s Ukuzibeka kukaAdonija ukuthi abe yinkosi
\p
\v 1 Inkosi uDavida yayisindala ilensuku ezinengi; basebeyembesa ngezembatho, kodwa kayikhudumalanga.
\v 2 Inceku zayo zasezisithi kuyo: Inkosi yami, inkosi, kayidingelwe intombazana emsulwa, ukuthi ime phambi kwenkosi, iyonge, ilale esifubeni sakho, ukuze inkosi yami, inkosi, ikhudumale.
\v 3 Zasezidinga intombazana enhle emingceleni yonke yakoIsrayeli, zathola uAbishagi umShunami, zamletha enkosini\x + Josh. 19.18.\x*.
\v 4 Intombazana yayinhle kakhulu sibili, yaba ngumongi wenkosi, yayisebenzela; kodwa inkosi kayiyazanga.
\p
\v 5 UAdonija indodana kaHagithi\x + 1.11. 2 Sam. 3.4.\x* waseziphakamisa esithi: Mina ngizakuba yinkosi. Wasezilungisela inqola labagadi bamabhiza, lamadoda angamatshumi amahlanu ukugijima phambi kwakhe\x + 2 Sam. 15.1.\x*.
\v 6 Uyise wayengazanga amdanise lakanye esithi: Wenzeleni kanje? Laye futhi wayelesimo esihle kakhulu, lo\add nina\add* wamzala emva kukaAbisalomu\x + 2 Sam. 3.3,4. 1 Lan. 3.2.\x*.
\v 7 Lamazwi akhe ayeloJowabi indodana kaZeruya njalo loAbhiyatha umpristi\x + 2 Sam. 20.25.\x*, basebencedisa, bamlandela uAdonija\x + 2.22,28.\x*.
\v 8 Kodwa uZadoki umpristi\x + 2 Sam. 20.25.\x*, loBhenaya indodana kaJehoyada\x + 2 Sam. 8.18.\x*, loNathani umprofethi\x + 2 Sam. 12.1.\x*, loShimeyi\x + 4.18. Zek. 12.13.\x*, loReyi, lamaqhawe uDavida ayelawo, babengekho kuAdonija\x + 2 Sam. 23.8-39.\x*.
\v 9 UAdonija wahlaba izimvu lezinkabi lokunonisiweyo elitsheni leZohelethi eliseceleni kweEni-Rogeli, wanxusa bonke abafowabo, amadodana enkosi, lawo wonke amadoda akoJuda, inceku zenkosi;
\v 10 kodwa oNathani umprofethi loBhenaya lamaqhawe loSolomoni umfowabo kabanxusanga\x + 2 Sam. 12.24.\x*.
\p
\v 11 Ngakho uNathani wakhuluma kuBathisheba unina kaSolomoni esithi: Kawuzwanga yini ukuthi uAdonija indodana kaHagithi uyabusa, lenkosi yethu uDavida kayikwazi?
\v 12 Ngakho-ke woza, ake ngikuphe iseluleko, ukuze usindise impilo yakho lempilo yendodana yakho uSolomoni.
\v 13 Hamba ungene enkosini uDavida uthi kuyo: Wena nkosi yami, nkosi, kawufunganga yini kuncekukazi yakho usithi: Qotho, uSolomoni indodana yami uzabusa emva kwami, njalo yena uzahlala esihlalweni sami sobukhosi? Pho, kungani kubusa uAdonija\x + 1 Lan. 22.9.\x*?
\v 14 Khangela, ulokhu usakhuluma lapho lenkosi, ngingene lami emva kwakho, ngiqinise amazwi akho.
\p
\v 15 UBathisheba wasengena enkosini ekamelweni. Inkosi yayisindala kakhulu, loAbishagi umShunami wayeyisebenzela inkosi\x + 1.3,4.\x*.
\v 16 UBathisheba waseguqa wakhothamela inkosi; inkosi yasisithi: Ulani?
\v 17 Wasesithi kuyo: Nkosi yami, wena wafunga ngoJehova uNkulunkulu wakho kuncekukazi yakho \add usithi\add*: Qotho uSolomoni indodana yakho uzabusa emva kwami, njalo yena uzahlala esihlalweni sami sobukhosi.
\v 18 Kodwa khathesi khangela, uAdonija uyabusa, khathesi-ke, nkosi yami, nkosi, kawukwazi\x + 1.13,30.\x*.
\v 19 Usehlabe izinkabi lokunonisiweyo lezimvu ezinengi, wanxusa wonke amadodana enkosi loAbhiyatha umpristi loJowabi induna yebutho; kodwa uSolomoni inceku yakho kamnxusanga\x + 1.7-10,25.\x*.
\v 20 Wena-ke, nkosi yami, nkosi, amehlo kaIsrayeli wonke aphezu kwakho ukuthi ubatshele ukuthi ngubani ozahlala esihlalweni sobukhosi senkosi yami, inkosi, emva kwayo,
\v 21 hlezi kuzakuthi lapho inkosi yami, inkosi, izalala laboyise, mina lendodana yami uSolomoni sizakuba yizoni\x + 2 Sam. 7.12.\x*.
\p
\v 22 Khangela-ke, elokhu esakhuluma lenkosi, loNathani umprofethi wangena.
\v 23 Basebeyibikela inkosi besithi: Khangela uNathani umprofethi. Esengene phambi kwenkosi wakhothama phambi kwenkosi ngobuso bakhe emhlabathini.
\v 24 UNathani wasesithi: Nkosi yami, nkosi, wena utshilo yini \add ukuthi\add*: UAdonija uzabusa emva kwami, njalo yena uzahlala esihlalweni sami sobukhosi?
\v 25 Ngoba wehlile lamuhla, uhlabile izinkabi lokunonisiweyo lezimvu ezinengi, wanxusa wonke amadodana enkosi, lenduna zebutho, loAbhiyatha umpristi; khangela-ke, bayadla bayanatha phambi kwakhe, njalo bathi: Kayiphile inkosi uAdonija\x + 1.9,19.\x*!
\v 26 Kodwa mina, mina inceku yakho loZadoki umpristi loBhenaya indodana kaJehoyada loSolomoni inceku yakho, ka\add si\add*nxusanga\x + 1.8,10,32.\x*.
\v 27 Lindaba yenziwe yinkosi yami, inkosi, yini? Njalo kawazisanga inceku yakho ukuthi ngubani ozahlala esihlalweni sobukhosi senkosi yami, inkosi, emva kwayo?
\p
\v 28 Inkosi uDavida yasiphendula yathi: Ngibizelani uBathisheba. Wasengena phambi kobuso benkosi, wema phambi kwenkosi.
\v 29 Inkosi yasifunga yathi: Kuphila kukaJehova ohlenge umphefumulo wami kuzo zonke inhlupheko\x + 2 Sam. 4.9. Ruthe 3.13.\x*,
\v 30 ngitsho, njengoba ngafunga kuwe ngeN\nd kosi\nd*, uNkulunkulu kaIsrayeli, ngisithi: Qotho, uSolomoni indodana yakho uzabusa emva kwami, njalo yena uzahlala esihlalweni sami sobukhosi esikhundleni sami; qotho ngizakwenza njalo lamuhla\x + 1.13,17.\x*.
\v 31 UBathisheba wasekhothama ngobuso emhlabathini, waguqela inkosi wathi: Kayiphile inkosi yami, inkosi uDavida kuze kube nininini\x + Neh. 2.3. Dan. 2.4. 3.9. 5.10. 6.6,21.\x*!
\s Ukubekwa kukaSolomoni abe yinkosi
\p
\v 32 Inkosi uDavida yasisithi: Ngibizelani uZadoki umpristi, loNathani umprofethi, loBhenaya indodana kaJehoyada. Basebengena phambi kwenkosi\x + 1.26.\x*.
\v 33 Inkosi yasisithi kibo: Thathani kanye lani inceku zenkosi yenu, ligadise uSolomoni indodana yami imbongolo engeyami\x + 2 Sam. 11.11. 20.6.\x*, limehlisele eGihoni\x + 1.38,45. 2 Lan. 32.30. 33.14.\x*.
\v 34 Kakuthi-ke uZadoki umpristi loNathani umprofethi bamgcobe khona abe yinkosi phezu kukaIsrayeli\x + 1 Sam. 10.1.\x*; beselivuthela uphondo lithi: Kayiphile inkosi uSolomoni!
\v 35 Beselisenyuka emva kwakhe, njalo uzakuza ahlale esihlalweni sami sobukhosi, ngoba uzakuba yinkosi esikhundleni sami, njalo yena ngimbekile ukuthi abe ngumbusi phezu kukaIsrayeli laphezu kukaJuda\x + 1.39. 2 Kho. 9.13. 11.14. 2 Sam. 15.10.\x*.
\v 36 UBhenaya indodana kaJehoyada waseyiphendula inkosi wathi: Ameni. Kayitsho njalo iN\nd kosi\nd*, uNkulunkulu wenkosi yami, inkosi!
\v 37 Njengoba uJehova ubelenkosi yami, inkosi, kabe njalo loSolomoni\x + 1 Sam. 20.13.\x*, asenze isihlalo sakhe sobukhosi sibe sikhulu kulesihlalo sobukhosi senkosi yami, inkosi uDavida\x + 1.47.\x*.
\v 38 Ngakho uZadoki umpristi, loNathani umprofethi, loBhenaya indodana kaJehoyada, lamaKerethi\x + 1.44. 1 Sam. 30.14.\x*, lamaPelethi\x + 2 Sam. 8.18.\x* behla bamgadisa uSolomoni imbongolo yenkosi uDavida, bamusa eGihoni.
\v 39 UZadoki umpristi wasethatha uphondo lwamafutha ethenteni\x + Eks. 30.23-32. Hlab. 89.20.\x*, wamgcoba uSolomoni\x + 1 Lan. 29.22. 1 Lan. 23.1.\x*. Basebevuthela uphondo, bonke abantu bathi: Kayiphile inkosi uSolomoni\x + 1.25. 1 Sam. 10.24.\x*!
\v 40 Bonke abantu basebesenyuka emva kwakhe, bonke abantu basebevuthela imihlanga\f + \fk basebevuthela imihlanga: \fl Heb. \fqa basebevuthela imihlanga ngemihlanga.\f* bethokoza ngentokozo enkulu, waze waqhekezeka umhlaba ngomsindo wabo.
\p
\v 41 UAdonija labo bonke abanxusiweyo ababelaye basebewuzwa sebeqede ukudla. Lapho uJowabi esizwa ukukhala kophondo wathi: Ngowani umsindo womuzi oxokozelayo?
\v 42 Lapho esakhuluma, khangela, kwafika uJonathani indodana kaAbhiyatha umpristi\x + 2 Sam. 15.27,36. 17.17.\x*; uAdonija wathi: Ngena, ngoba uliqhawe, uletha imibiko emihle\x + 2 Sam. 18.27.\x*.
\v 43 UJonathani wasephendula wathi kuAdonija: Qotho, inkosi yethu, inkosi uDavida, imbekile uSolomoni waba yinkosi;
\v 44 njalo inkosi ithume kanye laye uZadoki umpristi, loNathani umprofethi, loBhenaya indodana kaJehoyada, lamaKerethi\x + 1.38.\x*, lamaPelethi, bamgadisa imbongolo yenkosi.
\v 45 Njalo uZadoki umpristi loNathani umprofethi bamgcobile waba yinkosi eGihoni, benyuka khona bethokoza; yikho umuzi uxokozela. Yiwo lowomsindo eliwuzwileyo\x + 1.40. 1 Sam. 4.5.\x*.
\v 46 Futhi uSolomoni usehlezi esihlalweni sobukhosi sombuso\x + 1 Lan. 29.23.\x*.
\v 47 Futhi lenceku zenkosi zifikile ukubusisa inkosi yethu, inkosi uDavida, zisithi: UNkulunkulu wakho kalenze ibizo likaSolomoni libe ngcono kulebizo lakho, enze isihlalo sakhe sobukhosi sibe sikhulu kulesihlalo sakho sobukhosi\x + 1.37.\x*. Inkosi yasikhothama embhedeni\x + Gen. 47.31.\x*.
\v 48 Futhi-ke yatsho njalo inkosi: Kayibusiswe iN\nd kosi\nd*, uNkulunkulu kaIsrayeli, enike lamuhla ohlala esihlalweni sami sobukhosi, amehlo ami ekubona\x + 3.6.\x*.
\v 49 Bonke abanxusiweyo ababeloAdonija basebethuthumela, basukuma, bahamba ngulowo lalowo ngendlela yakhe.
\p
\v 50 UAdonija wasesesaba ngenxa kaSolomoni, wasukuma wahamba, wabamba impondo zelathi\x + 2.28. Eks. 27.2.\x*.
\v 51 Wasebikelwa uSolomoni ukuthi: Khangela, uAdonija uyayesaba inkosi uSolomoni; ngoba khangela, usebambe impondo zelathi esithi: Inkosi uSolomoni kayifunge kimi lamuhla ukuthi kayiyikuyibulala inceku yayo ngenkemba.
\v 52 USolomoni wasesithi: Uba eyindoda uqobo, kakuyikuwa okonwele lwakhe emhlabathini. Kodwa uba ububi butholakala kuye, uzakufa\x + 1 Sam. 14.45.\x*.
\v 53 Inkosi uSolomoni yasithuma, bamehlisa elathini. Wasesiza wakhothama enkosini uSolomoni; uSolomoni wasesithi kuye: Yana endlini yakho.
