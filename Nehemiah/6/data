\c 6
\s Ugobe lwezitha zikaNehemiya
\p
\v 1 Kwasekusithi oSanibhalathi\x + 6.14,15.\x* loTobiya loGeshema umArabhiya\x + 2.10.\x* lezinye izitha zethu sezizwile ukuthi ngiwakhile umduli lokuthi kakusalanga sikhala kuwo, lanxa kuze kube yilesosikhathi ngangingamisanga izivalo emasangweni\x + 3.3.\x*,
\v 2 oSanibhalathi loGeshema bathuma kimi besithi: Woza sihlangane ndawonye emizini\x + Jobe 2.11.\x* emagcekeni eOno\x + 1 Lan. 8.12.\x*. Kodwa babecabange ukwenza okubi kimi.
\v 3 Ngasengithuma izithunywa kubo ngisithi: Ngenza umsebenzi omkhulu, ngakho kangilakho ukwehla. Kungani umsebenzi uzakuma, ngiwutshiye, ngehlele kini?
\v 4 Basebethuma kimi kane ngaleyondlela, ngabaphendula ngaleyondlela.
\v 5 Ngakho uSanibhalathi wathuma kimi inceku yakhe ngaleyondlela ngokwesihlanu ilencwadi evulekileyo esandleni sayo.
\v 6 Kwakubhalwe kuyo \add ukuthi\add*: Kuzwakele ezizweni, loGashimu uthi: Wena lamaJuda linakana ukuhlamuka; ngenxa yalokho wakha umduli, ukuze wena ube yinkosi yabo, njengalamazwi.
\v 7 Futhi umisile labaprofethi ukuze bamemezele ngawe eJerusalema, besithi: Kukhona inkosi koJuda. Khathesi-ke kuzazwakala enkosini njengalamazwi. Ngakho-ke woza, sicebisane\x + 2.19.\x*.
\v 8 Ngasengithuma kuye ngisithi: Kazikho izinto ezinjengalezo ozitshoyo, kodwa uyazibumba zivela enhliziyweni yakho\x + 1 Kho. 12.33.\x*.
\v 9 Ngoba bonke basethusa besithi: Izandla zabo zizadangala emsebenzini, ukuthi ungenziwa. Ngakho-ke qinisa izandla zami\x + 6.14. 4.4. 5.19.\x*.
\p
\v 10 Mina sengingenile endlini kaShemaya indodana kaDelaya indodana kaMehethabheli owayezivalele, wasesithi: Asihlangane endlini kaNkulunkulu phakathi kwethempeli, sivale iminyango yethempeli, ngoba bayeza ukukubulala, yebo, bayeza ebusuku ukukubulala\x + Jer. 36.5. Dute. 32.36.\x*.
\v 11 Kodwa ngathi: Kambe umuntu onjengami angabaleka? Pho, nguwuphi umuntu onjengami ongangena ethempelini aphile? Kangiyikungena.
\v 12 Ngasenginanzelela, khangela-ke, uNkulunkulu wayengamthumanga, kodwa wakhuluma isiprofetho esimelene lami ngoba oTobiya loSanibhalathi babemqhatshile\x + Hez. 13.17,22.\x*.
\v 13 Ngakho wayeqhatshiwe ukuze ngesabe, ngenze njalo, ngone, ukuze babe lebizo elibi \add ngami\add*, ukuze bangigcone\x + 4.4.\x*.
\v 14 Khumbula, Nkulunkulu wami, uTobiya loSanibhalathi njengokwale imisebenzi yakhe\x + 13.29. 2 Sam. 3.39.\x*, njalo loNowadiya umprofethikazi labanye abaprofethi ababengethusa\x + Hez. 13.17,22.\x*.
\p
\v 15 Waphela-ke umduli ngolwamatshumi amabili lanhlanu kaEluli ngensuku ezingamatshumi amahlanu lambili\x + 4.6.\x*.
\v 16 Kwasekusithi zonke izitha zethu zisizwa, lazo zonke izizwe ezisizingelezeleyo zibona, zawa kakhulu emehlweni azo\x + 6.1. 2.10. 4.1,7.\x*; ngoba zananzelela ukuthi lumsebenzi wenziwe nguNkulunkulu wethu\x + Hlab. 126.2.\x*.
\p
\v 17 Njalo ngalezonsuku izikhulu zakoJuda zandisa incwadi zazo eziya kuTobiya, lezikaTobiya zeza kuzo.
\v 18 Ngoba abanengi koJuda babefungile kuye\x + Gen. 37.19.\x* ngoba wayengumkhwenyana kaShekaniya indodana kaAra\x + Ezra 2.5.\x*, loJehohanani indodana yakhe wayethethe indodakazi kaMeshulamu indodana kaBerekiya\x + Ezra 8.16.\x*.
\v 19 Njalo babekhuluma izenzo zakhe ezinhle phambi kwami, lamazwi ami bewakhuphela kuye. UTobiya wathumela incwadi zokungethusa.
