\c 18
\s UDavida unqoba izizwe
\p
\v 1 Kwasekusithi emva kwalokho uDavida watshaya amaFilisti, wawehlisela phansi\x + 2 Sam. 8.1-18.\x*, wathatha iGathi\x + 1 Sam. 17.4. 2 Sam. 8.1.\x* lemizana yayo ekususa esandleni samaFilisti\x + Nani 21.25.\x*.
\v 2 Watshaya loMowabi; amaMowabi asesiba zinceku zikaDavida, aletha umthelo.
\p
\v 3 UDavida watshaya loHadadezeri inkosi yeZoba kuze kube seHamathi lapho esiyamisa amandla akhe emfuleni iYufrathi\x + 1 Kho. 8.65.\x*.
\v 4 UDavida wasethumba kuye inqola eziyinkulungwane, labamabhiza abazinkulungwane eziyisikhombisa, lamadoda ahamba ngenyawo azinkulungwane ezingamatshumi amabili; uDavida wasequma imisipha yawo wonke amabhiza enqola, kodwa watshiya kuwo amabhiza enqola alikhulu.
\v 5 Lapho amaSiriya eDamaseko eza ukusiza uHadadezeri inkosi yeZoba, uDavida watshaya kumaSiriya amadoda azinkulungwane ezingamatshumi amabili lambili.
\v 6 UDavida wasebeka \add amabutho enqaba\add* eSiriya yeDamaseko\x + 18.13. 2 Sam. 8.6.\x*; amaSiriya asesiba zinceku zikaDavida, aletha umthelo. Ngokunjalo iN\nd kosi\nd* yamsindisa uDavida loba ngaphi aya khona.
\v 7 UDavida wasethatha izihlangu zegolide ezaziphezu kwenceku zikaHadadezeri, waziletha eJerusalema.
\v 8 Njalo eTibhathi leKuni, imizi kaHadadezeri, uDavida wathatha ithusi elinengi kakhulu; uSolomoni enza ngalo ulwandle lwethusi, lezinsika, lezitsha zethusi\x + 1 Kho. 7.15,23. 2 Lan. 4.12,15,16.\x*.
\p
\v 9 UTowu inkosi yeHamathi\x + 1 Kho. 8.65.\x* esizwa ukuthi uDavida utshayile ibutho lonke likaHadadezeri inkosi yeZoba,
\v 10 wathuma uHadoramu indodana yakhe enkosini uDavida ukuyibuza impilakahle lokuyibusisa, ngenxa yokuthi ilwe loHadadezeri yamtshaya, (ngoba uHadadezeri wayengumuntu wezimpi \add esilwa\add* loTowu), \add e\add*lezitsha zonke zegolide lezesiliva lezethusi\x + 2 Sam. 8.10.\x*.
\v 11 Lalezo inkosi uDavida yazehlukanisela uJehova kanye lesiliva legolide eyakuletha kuvela ezizweni zonke, eEdoma, lakoMowabi, lebantwaneni bakoAmoni, lakumaFilisti, lakumaAmaleki.
\v 12 UAbishayi indodana kaZeruya wasetshaya amaEdoma esihotsheni setshwayi, izinkulungwane ezilitshumi lesificaminwembili.
\v 13 Wasebeka amabutho enqaba eEdoma; wonke amaEdoma asesiba zinceku zikaDavida. Ngokunjalo iN\nd kosi\nd* yamsindisa uDavida loba ngaphi aya khona.
\p
\v 14 UDavida wabusa-ke phezu kukaIsrayeli wonke, wayesenza isahlulelo lokulunga kubo bonke abantu bakhe.
\v 15 Njalo uJowabi indodana kaZeruya wayephezu kwebutho; loJehoshafathi indodana kaAhiludi wayengumabhalane;
\v 16 loZadoki indodana kaAhitubi loAbhimeleki indodana kaAbhiyatha babengabapristi; loShavisha wayengumbhali;
\v 17 loBhenaya indodana kaJehoyada wayephezu kwamaKerethi lamaPelethi; lamadodana kaDavida ayezinhloko eceleni kwenkosi.
