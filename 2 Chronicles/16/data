\c 16
\s Isivumelwano sikaAsa loBenihadadi
\p
\v 1 Ngomnyaka wamatshumi amathathu lesithupha wokubusa kukaAsa\x + 15.19. 1 Kho. 16.8.\x* uBahasha inkosi yakoIsrayeli wenyuka emelana loJuda\x + 1 Kho. 15.17-22.\x*, wakha iRama ukuze angavumeli ophumayo longenayo kuAsa inkosi yakoJuda.
\v 2 UAsa wasekhupha isiliva legolide esiphaleni senotho sendlu kaJehova lendlu yenkosi, wathumela kuBenihadadi inkosi yeSiriya owayehlala eDamaseko, esithi:
\v 3 Kulesivumelwano phakathi kwami lawe laphakathi kukababa loyihlo; khangela, ngiyakuthumela isiliva legolide; hamba, yephula isivumelwano sakho loBahasha inkosi yakoIsrayeli ukuze enyuke asuke kimi.
\v 4 UBenihadadi waseyilalela inkosi uAsa, wathuma induna zamabutho ayelawo ukuyamelana lemizi yakoIsrayeli, zasezitshaya iIjoni leDani leAbeli-Mayimi\x + 1 Kho. 15.20.\x*, lemizi yonke \add e\add*yiziphala yakoNafithali\x + Eks. 1.11.\x*.
\v 5 Kwasekusithi uBahasha esizwa wayekela ukwakha iRama, wawumisa umsebenzi wakhe.
\v 6 UAsa inkosi wasethatha uJuda wonke, bathutha amatshe eRama lezigodo zayo uBahasha ayesakha ngakho; wasesakha ngakho iGeba leMizipa.
\p
\v 7 Ngalesosikhathi uHanani umboni wasefika kuAsa inkosi yakoJuda, wathi kuye: Ngoba weyeme enkosini yeSiriya, ungeyamanga eN\nd kosi\nd*ni uNkulunkulu wakho, ngalokho ibutho lenkosi yeSiriya liphunyukile esandleni sakho.
\v 8 AmaEthiyophiya lamaLibiya ayengeyisilo ibutho elikhulu, elezinqola labagadi bamabhiza abanengi kakhulu yini? Kanti lapho weyeme eN\nd kosi\nd*ni, yawanikela esandleni sakho.
\v 9 Ngoba iN\nd kosi\nd*, amehlo ayo agijima aye le lale emhlabeni wonke ukuthi izitshengise ilamandla ngalabo abanhliziyo yabo iphelele kuyo. Wenze ngobuthutha kulokhu, ngoba kusukela khathesi kuzakuba lezimpi kuwe.
\v 10 UAsa wasemcunukela umboni, wamfaka entolongweni, ngoba wamthukuthelela ngalokhu. UAsa wasecindezela \add abanye\add* ebantwini ngalesosikhathi.
\p
\v 11 Khangela-ke, izindaba zikaAsa\x + 1 Kho. 15.23.\x*, ezokuqala lezokucina, khangela, zibhaliwe egwalweni lwamakhosi akoJuda lakoIsrayeli\x + 1 Lan. 29.29.\x*.
\v 12 UAsa waba lomkhuhlane enyaweni zakhe, ngomnyaka wamatshumi amathathu lesificamunwemunye wokubusa kwakhe, umkhuhlane wakhe waze wakhula kakhulu; kanti lekuguleni kwakhe kayidinganga iN\nd kosi\nd*, kodwa izinyanga\x + 1 Kho. 15.23.\x*.
\p
\v 13 UAsa waselala laboyise wafa ngomnyaka wamatshumi amane lanye wokubusa kwakhe\x + 1 Kho. 15.24.\x*.
\v 14 Basebemngcwaba emangcwabeni akhe ayezigebhele wona emzini kaDavida\x + 1 Kho. 15.24.\x*; bambeka embhedeni ayewugcwalise amaphunga amnandi\x + Gen. 50.2. Mark. 16.1.\x* lezinhlobonhlobo zamakha\x + Hlab. 144.13.\x*, ayenziwe ngokuhlakanipha kwezingcitshi zamakha\x + Eks. 30.25. 1 Lan. 9.30.\x*; basebembasela umlilo omkhulu, omkhulukazi\x + 21.19. 1 Sam. 31.12.\x*.