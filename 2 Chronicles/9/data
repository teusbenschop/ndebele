\c 9
\s Indlovukazi yeShebha
\p
\v 1 Indlovukazi yeShebha isizwile udumo lukaSolomoni yeza eJerusalema ukuhlola uSolomoni ngemibuzo enzima, ilexuku elikhulu kakhulu, lamakamela ethwele amakha legolide ngobunengi lamatshe aligugu; isifikile kuSolomoni yakhuluma laye konke okwakusenhliziyweni yayo.
\v 2 USolomoni wayichasisela zonke indaba zayo, njalo kwakungekho lutho olwamcatshelayo uSolomoni angaluchasisanga kuyo.
\v 3 Indlovukazi yeShebha isibonile inhlakanipho kaSolomoni, lendlu ayeyakhile,
\v 4 lokudla kwetafula lakhe, lokuhlala kwenceku zakhe, lokuma kwezikhonzi zakhe, lezigqoko zazo, labaphathinkezo bakhe, lezigqoko zabo, lokwenyuka kwakhe enyuka ngakho endlini yeN\nd kosi\nd*, kakusabanga lamoya kuyo.
\v 5 Yasisithi enkosini: Wawuliqiniso umbiko engawuzwa elizweni lami ngendaba zakho langenhlakanipho yakho.
\v 6 Kodwa kangiwakholwanga amazwi abo ngaze ngeza lamehlo ami a\add ku\add*bona. Khangela-ke, bengingatshelwanga ingxenye yobukhulu benhlakanipho yakho; uyedlula umbiko engawuzwayo.
\v 7 Ayajabula amadoda akho, njalo ziyajabula lezizinceku zakho ezimi phambi kwakho njalonjalo zisizwa inhlakanipho yakho\x + 1 Kho. 10.1-13.\x*.
\v 8 Kabusiswe uJehova uNkulunkulu wakho othokoze ngawe ukukubeka esihlalweni sakhe sobukhosi ukuthi ube yinkosi kuJehova uNkulunkulu wakho. Ngoba uNkulunkulu wakho wamthanda uIsrayeli ukumqinisa kuze kube nininini, ngakho ukubekile waba yinkosi phezu kwabo ukuze wenze isahlulelo lokulunga\x + 1 Lan. 29.23.\x*.
\v 9 Yasinika inkosi igolide \w elingamathalenta\w** alikhulu lamatshumi amabili, lamakha ngobunengi obukhulu, lamatshe aligugu. Kakuzanga kube khona anjengalawo amakha indlovukazi yeShebha eyawanika inkosi uSolomoni.
\v 10 Futhi izinceku zikaHuramu lenceku zikaSolomoni ezaziletha igolide livela eOfiri, zaseziletha izigodo \w zama-aligumi\w** lamatshe aligugu.
\v 11 Inkosi yasisenza ngezigodo zama-aligumi izikhwelo zendlu kaJehova lezendlu yenkosi, lamachacho lezigubhu zezintambo kwabahlabeleli. Kakuzanga kubonwe futhi okunjengalokho mandulo elizweni lakoJuda.
\v 12 Inkosi uSolomoni yasinika indlovukazi yeShebha sonke isifiso sayo eyasicelayo, ngaphandle kwalokho ayekulethe enkosini. Yasiphenduka yaya elizweni layo yona lenceku zayo\x + 1 Kho. 10.13.\x*.
\s Inotho kaSolomoni lodumo lwakhe
\p
\v 13 Isisindo segolide elalifika-ke kuSolomoni ngomnyaka owodwa \w sasingamathalenta\w** egolide angamakhulu ayisithupha lamatshumi ayisithupha lesithupha\x + 1 Kho. 10.14-28.\x*,
\v 14 ngaphandle kwalokho abakuletha kuvela kubathengisi labathengi; lawo wonke amakhosi eArabhiya lababusi belizwe baletha igolide lesiliva kuSolomoni.
\p
\v 15 Inkosi uSolomoni yasisenza izihlangu ezinkulu ezingamakhulu amabili ngegolide elikhandiweyo; yasebenzisa \add amashekeli\add* angamakhulu ayisithupha egolide elikhandiweyo esihlangwini esisodwa esikhulu.
\v 16 Lamahawu angamakhulu amathathu egolide elikhandiweyo; yasebenzisela ihawu elilodwa \add amashekeli\add* angamakhulu amathathu. Inkosi yakubeka endlini yegusu leLebhanoni\x + 1 Kho. 10.17.\x*.
\v 17 Inkosi yasisenza isihlalo sobukhosi esikhulu ngempondo zendlovu, yasinameka ngegolide elicwengekileyo\x + 1 Kho. 10.18.\x*.
\v 18 Njalo isihlalo sobukhosi sasilezikhwelo eziyisithupha zesihlalo lesenabelo segolide sasixhunywe esihlalweni sobukhosi, lezeyamelo zengalo ngapha langapha endaweni yokuhlala, lezilwane ezimbili zimi eceleni kwezeyamelo zengalo.
\v 19 Njalo kwakumi izilwane ezilitshumi lambili khona ngapha langapha ezikhwelweni eziyisithupha. Kakuzanga kwenziwe okunjalo lakuwuphi umbuso.
\p
\v 20 Lazo zonke izitsha zokunatha zenkosi uSolomoni zazingezegolide, lezitsha zonke zendlu yegusu leLebhanoni zazingezegolide elicwengekileyo; isiliva sasingabalwa njengolutho ensukwini zikaSolomoni\x + 1 Kho. 10.21.\x*.
\v 21 Ngoba imikhumbi yenkosi yaya eTarshishi lezinceku zikaHuramu; kanye ngeminyaka emithathu imikhumbi yeTarshishi yeza ithwele igolide, lesiliva, impondo zezindlovu, lezindwangu, lamaphigaga.
\v 22 Inkosi uSolomoni yaba nkulu kulawo wonke amakhosi omhlaba ngenotho langenhlakanipho.
\p
\v 23 Lawo wonke amakhosi omhlaba adinga ubuso bukaSolomoni ukuzwa inhlakanipho yakhe uNkulunkulu ayeyifake enhliziyweni yakhe.
\v 24 Aseletha, ngulowo lalowo isipho sakhe, izitsha zesiliva, lezitsha zegolide, lezembatho, izikhali, lamakha, amabhiza, lezimbongolo; into yomnyaka ngomnyaka wayo\x + 1 Kho. 10.25. Eks. 13.18. 1 Kho. 20.11.\x*.
\p
\v 25 Njalo uSolomoni\x + 1.13-17.\x* wayelezindlwana zamabhiza lezinqola ezizinkulungwane ezine, labagadi bamabhiza abazinkulungwane ezilitshumi lambili; wasekubeka emizini yezinqola, njalo lenkosini eJerusalema\x + 1.14. 1 Kho. 4.26. 1 Kho. 10.26.\x*.
\p
\v 26 Wasebusa phezu kwawo wonke amakhosi kusukela eMfuleni kuze kube selizweni lamaFilisti, njalo kuze kube semngceleni weGibhithe\x + 1 Kho. 4.21.\x*.
\v 27 Inkosi yasisenza isiliva eJerusalema laba njengamatshe, lemisedari wayenza yaba njengemikhiwa yesikhamore esesihotsheni, ngobunengi\x + 1.15. 1 Kho. 10.27.\x*.
\v 28 Basebekhuphela uSolomoni amabhiza eGibhithe lemazweni wonke.
\s Ukufa kukaSolomoni
\p
\v 29 Ezinye-ke zezindaba zikaSolomoni\x + 1 Kho. 11.41-43.\x*, ezokuqala lezokucina\x + 1 Lan. 29.29.\x*, kazibhalwanga yini emazwini kaNathani umprofethi\x + 2 Sam. 12.1.\x*, lakusiprofetho\x + 15.8.\x* sikaAhiya umShilo\x + 1 Kho. 11.29.\x*, lemibonweni kaYedi\x + 12.15. 13.22.\x* umboni mayelana loJerobhowamu indodana kaNebati\x + 2 Sam. 24.11.\x*?
\v 30 USolomoni wasebusa eJerusalema phezu kukaIsrayeli wonke iminyaka engamatshumi amane.
\v 31 USolomoni waselala laboyise, basebemngcwaba emzini kaDavida uyise. URehobhowamu indodana yakhe wasesiba yinkosi esikhundleni sakhe.