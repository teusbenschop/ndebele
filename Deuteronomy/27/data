\c 27
\s Ukubhalwa kwemithetho ematsheni entabeni yeEbhali
\p
\v 1 UMozisi labadala bakoIsrayeli basebelaya abantu besithi: Gcina yonke imithetho engililaya yona lamuhla.
\v 2 Kuzakuthi-ke mhla lichapha iJordani lisiya elizweni iN\nd kosi\nd* uNkulunkulu wakho ekunika lona, uzazimisela amatshe amakhulu, uwahuqe ngekalaga\x + Josh. 4.1.\x*,
\v 3 ubhale kuwo wonke amazwi alumlayo nxa usuchaphile, ukuze ungene elizweni iN\nd kosi\nd* uNkulunkulu wakho ekunika lona\x + Josh. 8.32.\x*, ilizwe eligeleza uchago loluju, njengalokho iN\nd kosi\nd* uNkulunkulu waboyihlo ikhulumile kuwe\x + 26.9,15. Eks. 3.8.\x*.
\v 4 Kuzakuthi-ke selichaphile iJordani, limise lamatshe engililaya ngawo lamuhla, entabeni yeEbhali, liwahuqe ngekalaga\x + 11.29. Josh. 8.30.\x*.
\v 5 Wakhele khona iN\nd kosi\nd* uNkulunkulu wakho ilathi, ilathi lamatshe. Ungasebenzisi insimbi phezu kwawo\x + Josh. 8.31. Eks. 20.25.\x*.
\v 6 Wakhele iN\nd kosi\nd* uNkulunkulu wakho ilathi ngamatshe apheleleyo. Unikele phezu kwalo iminikelo yokutshiswa eN\nd kosi\nd*ni uNkulunkulu wakho\x + Josh. 8.31. Eks. 20.25.\x*,
\v 7 uhlabe iminikelo yokuthula, udle lapho, uthokoze phambi kweN\nd kosi\nd* uNkulunkulu wakho.
\v 8 Futhi ubhale phezu kwamatshe wonke amazwi alumlayo, kukhanye kuhle.
\p
\v 9 UMozisi labapristi abangamaLevi basebekhuluma kuIsrayeli wonke besithi: Thula ulalele, Israyeli; lamuhla usuyisizwe seN\nd kosi\nd* uNkulunkulu wakho\x + 26.18.\x*.
\v 10 Ngakho uzalalela ilizwi leN\nd kosi\nd* uNkulunkulu wakho, wenze imilayo yayo lezimiso zayo engikulaya zona lamuhla.
\s Iziqalekiso entabeni yeEbhali
\p
\v 11 UMozisi wasebalaya abantu ngalolosuku esithi:
\v 12 Laba bazakuma entabeni yeGerizimi ukubusisa abantu nxa selichaphe iJordani: OSimeyoni, loLevi, loJuda, loIsakari, loJosefa, loBhenjamini\x + 11.29. Josh. 8.33. Hlu. 9.7.\x*.
\v 13 Lalaba bazakuma entabeni yeEbhali phezu kwesiqalekiso: ORubeni, uGadi, loAsheri, loZebuluni, uDani, loNafithali\x + 11.29. Josh. 8.33. Hlu. 9.7.\x*.
\p
\v 14 LamaLevi azaphendula athi kuwo wonke amadoda akoIsrayeli ngelizwi eliphakemeyo\x + 33.10. Dan. 9.11.\x*:
\v 15 Kaqalekiswe umuntu owenza isithombe esibaziweyo lesibunjwe ngokuncibilikisa, isinengiso eN\nd kosi\nd*ni, umsebenzi wezandla zomuntu oyingcitshi, asibeke ensitha\x + Eks. 20.4. 34.17. Isa. 44.9. Hos. 13.2.\x*. Labo bonke abantu bazaphendula bathi: Ameni\x + Nani 5.22. Jer. 11.5. 1 Kor. 14.16.\x*.
\p
\v 16 Kaqalekiswe odelela uyise lonina. Labo bonke abantu bazakuthi: Ameni\x + Eks. 20.12. 21.17. Levi 19.3. Dute. 21.18-21.\x*.
\p
\v 17 Kaqalekiswe otshedisa isikhonkwane somngcele kamakhelwane wakhe. Labo bonke abantu bazakuthi: Ameni\x + 19.14.\x*.
\p
\v 18 Kaqalekiswe oduhisa isiphofu endleleni. Labo bonke abantu bazakuthi: Ameni\x + Levi 19.14.\x*.
\p
\v 19 Kaqalekiswe ophambula isahlulelo sowemzini, intandane, lomfelokazi. Labo bonke abantu bazakuthi: Ameni\x + 24.17.\x*.
\p
\v 20 Kaqalekiswe olala lomkayise\x + Levi 18.8.\x*, ngoba embule umphetho wesembatho sikayise\x + 22.30.\x*. Labo bonke abantu bazakuthi: Ameni.
\p
\v 21 Kaqalekiswe olala laloba yiyiphi inyamazana. Labo bonke abantu bazakuthi: Ameni\x + Levi 18.23.\x*.
\p
\v 22 Kaqalekiswe olala lodadewabo, indodakazi kayise loba indodakazi kanina. Labo bonke abantu bazakuthi: Ameni\x + Levi 18.9. 20.17.\x*.
\p
\v 23 Kaqalekiswe olala loninazala. Labo bonke abantu bazakuthi: Ameni\x + Levi 18.17. 20.14.\x*.
\p
\v 24 Kaqalekiswe otshaya umakhelwane wakhe ensitha. Labo bonke abantu bazakuthi: Ameni\x + Eks. 21.12,14. Dute. 19.11.\x*.
\p
\v 25 Kaqalekiswe owemukela isivalamlomo sokutshaya umuntu, igazi elingelacala. Labo bonke abantu bazakuthi: Ameni\x + Eks. 23.7,8. Dute. 16.19. Hez. 22.12.\x*.
\p
\v 26 Kaqalekiswe ongaqinisi amazwi alumlayo ukuwenza. Labo bonke abantu bazakuthi: Ameni\x + Jer. 11.3. Gal. 3.10. Dute. 28.15. Hlab. 119.21.\x*.