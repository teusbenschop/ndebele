\c 20
\s Imithetho yempi
\p
\v 1 Lapho uphuma impi ukumelana lezitha zakho, ube usubona amabhiza lezinqola, labantu abanengi kulawe, ungabesabi\x + Hlab. 20.7. Josh. 17.18. Isa. 31.1.\x*; ngoba iN\nd kosi\nd* uNkulunkulu wakho ilawe, eyakukhupha elizweni leGibhithe\x + 31.6,8. 2 Lan. 13.12. 32.8.\x*.
\v 2 Njalo kuzakuthi, nxa selisondela empini, umpristi asondele akhulume labantu,
\v 3 athi kubo: Zwana, Israyeli! Selisondela empini lamuhla limelana lezitha zenu; inhliziyo yenu kayingapheli amandla; lingesabi, lingathuthumeli, lingatshaywa luvalo ngenxa yobukhona babo\x + 1.29,30. 3.22. Josh. 23.10.\x*;
\v 4 ngoba iN\nd kosi\nd* uNkulunkulu wenu nguye ohamba lani, ukulilwela ezitheni zenu, ukulisindisa\x + 1.29,30. 3.22. Josh. 23.10.\x*.
\p
\v 5 Lenduna zizakhuluma labantu zithi: Ngubani umuntu owakhe indlu entsha\x + 16.18.\x* ongazanga ayivule? Kahambe abuyele endlini yakhe, hlezi afele empini, lomunye umuntu ayivule\x + Nani 7.10.\x*.
\v 6 Ngubani-ke umuntu ohlanyele isivini, ongadlanga okwaso? Kahambe abuyele endlini yakhe, hlezi afele empini, lomunye umuntu adle okwaso.
\v 7 Ngubani-ke umuntu ogane umfazi, engakamthathi? Kahambe abuyele endlini yakhe, hlezi afele empini, lomunye umuntu amthathe\x + 28.30. Dute. 24.5.\x*.
\v 8 Lezinduna zizakhuluma futhi labantu, zithi\x + 16.18.\x*: Ngubani umuntu owesabayo ophelelwa ngamandla enhliziyweni? Kahambe abuyele endlini yakhe, ukuze inhliziyo zabafowabo zingaphelelwa ngamandla njengenhliziyo yakhe\x + Hlu. 7.3.\x*.
\v 9 Kuzakuthi-ke lapho izinduna seziqedile ukukhuluma labantu, bazabeka izinduna zebutho ephondo lwabantu\x + 16.18.\x*.
\p
\v 10 Ekusondeleni kwakho emzini ukulwa umelene lawo, uzamemezela ukuthula kuwo\x + 2 Sam. 20.18,20.\x*.
\v 11 Kuzakuthi-ke, uba ukuphendula ngokuthula, ukuvulela, khona bonke abantu abaficwa kuwo bazakuba yizibhalwa kuwe, bakusebenzele.
\v 12 Kodwa uba ungenzi ukuthula lawe, kodwa usilwa lawe, uzawuvimbezela.
\v 13 Nxa iN\nd kosi\nd* uNkulunkulu wakho iwunikela esandleni sakho, uzatshaya wonke owesilisa wawo ngobukhali benkemba\x + Nani 31.7.\x*.
\v 14 Kodwa abesifazana labantwanyana, lezifuyo, lakho konke okusemzini, impango yonke yawo, uzaziphangela yona; uzakudla impango yezitha zakho iN\nd kosi\nd* uNkulunkulu wakho ekunike yona\x + Josh. 22.8.\x*.
\v 15 Uzakwenza njalo kuyo yonke imizi ekhatshana kakhulu lawe, engeyisiyo yemizi yalezizizwe.
\v 16 Kodwa emizini yalababantu iN\nd kosi\nd* uNkulunkulu wakho ekunika yona ukuba yilifa, kawuyikutshiya lutho luphila oluphefumulayo\x + Nani 33.52. Dute. 7.1,2. Josh. 11.14.\x*;
\v 17 kodwa uzabatshabalalisa lokubatshabalalisa: AmaHethi lamaAmori, amaKhanani lamaPerizi, amaHivi lamaJebusi, njengokukulaya kwayo iN\nd kosi\nd* uNkulunkulu wakho.
\v 18 Ukuze bangalifundisi ukwenza njengazo zonke izinengiso zabo, abazenze kubonkulunkulu babo\x + 7.4. 12.30,31. 18.9.\x*, ukuthi lone eN\nd kosi\nd*ni uNkulunkulu wenu\x + Eks. 23.33.\x*.
\p
\v 19 Lapho uvimbezela umuzi isikhathi eside, usilwa lawo ukuwuthumba, ungoni izihlahla zawo ngokuzigamula ngehloka, ngoba ungadla okwazo, kodwa ungazigamuli\x + 19.5.\x* (ngoba isihlahla seganga singesabantu\x + 24.6.\x*) ukuza phambi kwakho ekuvimbezeleni.
\v 20 Kuphela izihlahla elizaziyo ukuthi kayisizo izihlahla zokudla, yilezo ongazichitha lokuzigamula ukuze wakhe inqaba yokuvimbezela maqondana lomuzi olwa impi lawe, uze wehlele phansi\x + Mika 5.1. Isa. 29.3.\x*.