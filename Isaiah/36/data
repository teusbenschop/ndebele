\c 36
\s Ukuhlaselwa kwelizwe lakoJuda nguSenakheribi
\p
\v 1 Kwasekusithi ngomnyaka wetshumi lane\x + 2 Kho. 18.13. 2 Lan. 32.1.\x* wenkosi uHezekhiya, uSenakheribi inkosi yeAsiriya wenyuka wamelana lemizi yonke evikelweyo yakoJuda, wayithatha.
\v 2 Njalo inkosi yeAsiriya\x + 37.38. 2 Kho. 18.17-19,37.\x* yathuma uRabi-Shake esuka eLakishi esiya eJerusalema enkosini uHezekhiya lebutho elinzima. Wasesima emfolweni wechibi elingaphezulu, emgwaqweni omkhulu wensimu yomwatshi.
\v 3 Kwasekuphumela kuye uEliyakhimi, indodana kaHilikhiya, owayephezu kwendlu\x + 22.15.\x*, loShebina umbhali\x + 22.15.\x*, loJowa indodana kaAsafi umabhalane.
\p
\v 4 URabi-Shake wasesithi kubo: Tshonini khathesi kuHezekhiya \add ukuthi\add*: Itsho njalo inkosi enkulu, inkosi yeAsiriya\x + 36.13.\x*: Lithemba bani leli othembele kulo?
\v 5 Ngithi\x + 56.12.\x* (kodwa yilizwi lendebe): Kuleseluleko lamandla empi. Khathesi uthembele kubani ukuthi ungivukele?
\v 6 Khangela, uthembele kuloludondolo lwalo umhlanga owephukileyo, kuyo iGibhithe, okuthi uba umuntu eseyama kulo, luzangena esandleni sakhe lusihlabe. Unjalo uFaro inkosi yeGibhithe kubo bonke abathembela kuye\x + 36.9. 30.3. 31.1.\x*.
\v 7 Kodwa uba usithi kimi: Sithembela eN\nd kosi\nd*ni uNkulunkulu wethu; kakusuye yini ozindawo zakhe eziphakemeyo lamalathi akhe uHezekhiya akususileyo, wathi kuJuda leJerusalema: Lizakhonza phambi kwaleli ilathi?
\v 8 Ngakho-ke ake unike isibambiso enkosini yami, inkosi yeAsiriya; njalo ngizakunika amabhiza azinkulungwane ezimbili, uba wena ulakho ukunika abagadi bamabhiza phezu kwawo.
\v 9 Uzabuyisela njani-ke emuva ubuso bombusi oyedwa wabancinyane bezinceku zenkosi yami, wena-ke uthembela eGibhithe\x + 36.9. 30.3. 31.1.\x*\x + Hlab. 20.7.\x* ngenxa yezinqola labagadi bamabhiza?
\v 10 Khathesi sengenyukile yini ngingelaN\nd kosi\nd* ngimelene lalelilizwe ukulichitha? IN\nd kosi\nd* yathi kimi: Yenyuka umelene lalelilizwe, ulichithe.
\p
\v 11 UEIiyakimi loShebina loJowa basebesithi kuRabi-Shake: Ake ukhulume lenceku zakho ngesiSiriya, ngoba siyasiqedisisa; ungakhulumi lathi ngesiJuda, endlebeni zabantu abaphezu komduli.
\v 12 Kodwa uRabi-Shake wathi: Inkosi yami ingithume enkosini yakho lakuwe yini ukukhuluma lamazwi? Kakusebantwini yini abahlezi phezu komduli ukuze badle ubulongwe babo, banathe umchamo wabo kanye lani?
\p
\v 13 URabi-Shake wema-ke, wamemeza ngelizwi elikhulu ngesiJuda, wathi: Zwanini amazwi enkosi enkulu, inkosi yeAsiriya\x + 36.13.\x*.
\v 14 Itsho njalo inkosi: UHezekhiya kangalikhohlisi, ngoba kayikuba lakho ukulikhulula.
\v 15 Futhi uHezekhiya angalenzi lithembele eN\nd kosi\nd*ni, esithi: INkosi izasikhulula lokusikhulula; lumuzi kawuyikunikelwa esandleni senkosi yeAsiriya.
\v 16 Lingamlaleli uHezekhiya, ngoba itsho njalo inkosi yeAsiriya: Dingani umusa wami ngesipho, li\add si\add*thumele kimi; lidle ngulowo lalowo okwevini lakhe, langulowo lalowo okomkhiwa wakhe, linathe ngulowo lalowo amanzi omthombo wakhe;
\v 17 ngize ngifike, ngilithathe, ngilise elizweni elifanana lelizwe lenu\x + 2 Kho. 18.11.\x*, ilizwe lamabele lewayini elitsha, ilizwe lesinkwa lezivini.
\v 18 UHezekhiya kangalihugi esithi: IN\nd kosi\nd* izasikhulula. Onkulunkulu bezizwe bakhulule yini, ngulowo lalowo ilizwe lakhe, esandleni samakhosi eAsiriya?
\v 19 Bangaphi onkulunkulu beHamathi leArpadi? Bangaphi onkulunkulu beSefavayimi? Bayikhulule yini layo iSamariya\x + 7.9.\x* esandleni sami?
\v 20 Ngobani phakathi kwabo bonke onkulunkulu balawomazwe abakhulule ilizwe labo esandleni sami, ukuthi iN\nd kosi\nd* ikhulule iJerusalema esandleni sami?
\v 21 Kodwa bathula, kabaze bamphendula lizwi, ngoba umlayo wenkosi wawuyikuthi: Lingamphenduli.
\p
\v 22 Kwasekufika uEliyakhimi, indodana kaHilikhiya, owayephezu kwendlu, loShebina umbhali, loJowa indodana kaAsafi, umabhalane, kuHezekhiya, izigqoko zabo zidatshuliwe, bamtshela amazwi kaRabi-Shake.
